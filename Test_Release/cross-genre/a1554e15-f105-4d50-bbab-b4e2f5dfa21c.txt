Roma

Caro Zanotti Bianco,
in relazione a quanto mi hai scritto nella tua del 4 corr. circa il Prof. Tommaso Castiglioni, ti comunico che nulla osta da parte del Ministero a che egli resti a Ginevra presso quella Università a condizione però che rinunci al trattamento economico fattogli dal Governo italiano, a somiglianza di quanto hanno fatto i suoi colleghi i Prof. Arcari e Contini, i quali sono ora retribuiti dal Governo svizzero. Egli, d'altra parte, continuerà a far parte del ruolo con tutti i benefici conseguenti.
Questo è tutto ciò che si può fare, in quanto ragioni valutarie rendono impossibile, almeno per il momento, l'assegnazione di un incarico sul bilancio di questo Ministero.
Ti ricambio cordiali saluti
Degasperi

Comm. Umberto ZANOTTI BIANCO
Presidente Generale della C.R.I.
ROMA
