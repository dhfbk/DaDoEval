Caro Saragat,
Scelba richiama la mia attenzione sulla complessità delle agitazioni sociali-elettorali che si svolgono quotidianamente specie nel settore della disoccupazione.
È chiaro che il Governo deve reagire con una azione coordinata, efficace e per quanto riguarda il lato politico, illuminatrice dell'opinione pubblica. Bisognerebbe essere in grado di opporre molto rapidamente:
I°) l'esposizione obiettiva di quanto il Governo ha fatto e si propone di fare in quella data regione o località;
2°) interventi con provvedimenti di urgenza ove siano possibili e necessari;
3°) suggerimenti al Consiglio dei Ministri per provvedimenti più incisivi e generali.
Finora il Ministero dell'Interno dirama le comunicazioni telegrafiche ai singoli ministeri; ma la macchina è lenta.
Appare utile ricorrere alla informazione e trattazione verbale.
Converebbe costituire un Comitato interministeriale (nel quale in caso si assenza il Ministro potrebbe essere sostituito dal Sottosegretario) composto dei ministri competenti:
Interno, Lavori Pubblici, Agricoltura, Lavoro, Industria, Ministro senza portafoglio; Comitato che si radunasse rapidamente ed esaminasse, informasse, concordasse provvedimenti da prendere o da proporre.
Mi pare che toccherebbe a te presiedere ad un simile Comitato.
Pensaci e dimmi il tuo parere prima del Consiglio di Giovedì.
Cordialmente
F.to De Gasperi
