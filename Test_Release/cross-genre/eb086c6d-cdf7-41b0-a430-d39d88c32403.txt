Roma

A SUA ECCELLENZA
L'ON. MEDA AVV. FILIPPO
Deputato al Parlamento
ROMA

L'On. Tovini ha comunicato a questa Presidenza la tua lettera del 30 novembre, con la quale dichiari di non poter accettare di far parte del direttorio del gruppo.
La Commissione direttiva, ha esaminato la tua motivazione, ma unanimamente ha deciso di respingere le tue dimissioni.
La situazione politica, specialmente nei riguardi del nostro gruppo e degli organi dirigenti del Partito, è tale da non consentire che le migliori energie e gli uomini più rappresentativi del Partito stesso, siano asenti in queste difficili ore. Animati da un sentimento di devozione verso gli ideali nostri, e compresi delle gravi responsabilità che ci incombono, noi sentiamo che nella collaborazione solidale dei colleghi l'opera politico parlamentare del gruppo riuscirà a garantire l'avvenire del nostro Partito, del quale il Gruppo, nel campo parlamentare è espressione. A questi concetti si sono ispirati i nostri colleghi i quali ti assegnarono il primo posto nella nomina del Direttorio. E questo risultato della votazione, raggiunto sul tuo nome, è indice troppo significativo. Per queste ragioni noi siamo certi che tu, desistendo dal tuo proposito, vorrai darci quella tua preziosa collaborazione, tanto necessaria a noi che abbiamo accettare il peso di gravi responsabilità, altrettanto voluta dalla stima e dalla considerazione dei colleghi del gruppo che ti hanno eletto loro primo rappresentante in seno alla Commissione.
Con tale fiducia, ti inviamo i nostri più cordiali saluti

LA PRESIDENZA
M. Cingolani
Degasperi
