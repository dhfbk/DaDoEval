Roma

Credo opportuno informare sullo stato presente delle conversazioni preliminari.
Fra poco dovrebbero riunirsi i rappresentanti dei 4 per siglare un accordo programmatico che fatta eccezione di alcune poche formule, dovrebbe già ora essere definitivo.
In direzione del PSDI, riunitasi fino alle 15, si sono rivelate alcune perplessità circa i partecipanti. La maggioranza ritiene indispensabile l'inclusione dell'On. Gronchi. Perciò l'On. Saragat venne da me alle 16,30 per avere assicurazioni. Io dichiarai, come capo del partito D.C., che non avrei obiezioni all'inclusione di Gronchi, qualore l'incaricato intendesse proporlo per la nomina. Saragat ha rilevato che probabilmente Gronchi aspirerebbe agli Esteri e che la sua accettazione sarebbe più facile, se l'incaricato fossi io stesso. In quanto a quest'ultima circostanza feci tutte le mie riserve, ma evitai ogni dichiarazione esplicita per non complicare.
Colgo però l'occasione per dire che tanto io che i miei amici hanno e abbiamo molte obiezioni contro un eventuale incarico, preoccupati sopratutto della sorte del partito.
Se mai ce ne fosse bisogno, preghi anche Lei il Pres . a scegliere fra gli altri designati dalla D.C.

suo D.G.
