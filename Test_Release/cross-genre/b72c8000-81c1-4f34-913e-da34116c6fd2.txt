Altezza Reverendissima,
la condoglianza e la benedizione del Vescovo ha nno recato grande conforto a tutti noi, che ne siamo profondamente riconoscenti.
Il colpo fu terribile ed ha squarciata la quercia, dalla quale non molto tempo fa si era staccato il ramo più rigoglioso.
Tuttavia noi raccogliamo tutte le energie della nostra umanità, fortificata dal Cristo, ed attingiamo nuovo succo vitale dalle radici che la Mamma aveva piantate fonde, fonde nel patrimonio religioso degli avi.
In quanto a me, raccolti assieme i rami infranti e le fronde sparse, e riconfortato, come giova, il povero papà, ritornerò al mio posto di combattimento, confidando che la scossa della mia salute sia momentanea ed il Signore non voglia pesare più oltre la Sua mano benedetta su di noi.
Accolga, Altezza reverendissima, l'espressione di figliale ossequio col quale noi, comunque sia l'ora che passa, rimaniamo devotissimi.

Trento

a nome di tutti i famigliari Degasperi
Alcide
