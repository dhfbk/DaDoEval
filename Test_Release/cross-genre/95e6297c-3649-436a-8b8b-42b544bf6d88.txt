Trento

Caro Sturzo,
il Vescovo ha trovato qui una grande resistenza contro la tua proposta nei miei riguardi. Si teme ch'io venga distratto totalmente dalle mie occupazioni locali. Data questa situazione, come potrei accettare? Sono pronto a qualunque sacrificio, ma come farne uno che è al di fuori delle mie possibilità? Se non trovi altri, tira avanti col triumvirato o fanne un altro: comprendo le tue obiezioni e ne soffro più di quello che non pensi; sovratutto perché non vorrei venir meno all'amicizia che mi lega alla tua persona.
Arriverò lunedì a 1/2 giorno. Ti abbraccio con devozione.
Degasperi

Avevo scritto ieri questa, che volevo consegnare a mio fratello; ma mancai il treno. Gronchi mi telegrafa di essere costì lunedì alle 10. Non posso assolutamente partire prima di domani sera e quindi arriverò a 1/2 giorno. Affettuosamente D
