Hai fatto bene a raccogliere i tuoi discorsi, così pieni di fatti, e validissimi ed attuali sempre.Questo è socialismo costruttore e mobilissimo, in ciò che il mobilismo costituisce una virtù, cioè nell'adattamento alla flessibilità della vita collettiva, e salva l'immobilità della tendenza finalistica.
Come puoi immaginare, sono molto preoccupato per l'indomani. Ho sfuggito tutti i contatti: solo Romita mi ha raggiunto nel transatlantico per confermarmi la sua amicizia e Nenni mi ha rincorso per dirmi: Bisogna, ci vediamo.
Vedersi perché? Il colloquio è inutile, quando manca il coraggio dell'azione.
Prevedo tempi duri e battaglie aspre. Per fortuna, per parlare con Nenni, siamo fideisti, cioè abbiamo una fede che non vacilla e non chiede alla vita che, per naturale corso, va verso la fine, ulteriori soddisfazioni. Ne ho avute già troppe, perfino quella di una dimostrazione a controprova della bontà della riforma elettorale proposta.
Dunque arrivederci, caro Lombardo, e conservami la tua affettuosa amicizia. Ossequi anche da Francesca alla tua gentile signora.

Tuo Degasperi

Sella
