Roma

Caro Conti,
naturalmente non mi è nemmeno passato per la testa che la tua interpellanza abbia lo scopo di crearmi difficoltà; come io stesso non avevo mai pensato di andare in Somalia senza l'autorizzazione del Parlamento.
Le difficoltà sono nate, purtroppo, da opposte esigenze che, fino all'ultimo, ho tentato di conciliare onde presentare alla deliberazione delle Camere una situazione più definita.
Confido che nella settimana ventura si possa convocare il Parlamento.
Non mi pare, invece, giustificata la tua preoccupazione per la missione informativa ed esplorativa inviata in Africa. Essa non è autorizzata a concludere accordi o a compiere atti esecutivi della convenzione, ma solo a fare accertamenti e predisporre piani per il trapasso dei poteri, in attesa che il Parlamento abbia prese le sue decisioni.
Siamo, dunque, nel campo degli atti preparatori che ricadono nella responsabilità del Governo.
Cordialmente.
Degasperi

On. Avv. Giovanni CONTI
Senato della Repubblica
ROMA
