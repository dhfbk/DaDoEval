Caro Meda,
Jaspar è desolato ed umiliato. Mi disse: "Que je suis bete! Ignorer que de Mun fût pas ministre est peutetre une faute enrose excusable, mais ignore que Meda necessairement vevait ecrire son necrologe, ca c'est been imperdonnable". Io l'ho calmato, facendogli osservare che l'articolo doveva essere d'una data antica, del periodo insomma in cui Jaspar stava ancora nel Belgio; giacché l' A. a pag. 243 afferma che "i cattolici in ogni paese sono cittadini disinteressati..." che amano, soffrono, si battono, muoiono e non chiedono di più". Comunque egli ti domanda scusa, anche perché avendoti chiesto la documentaz. di una tua affermazione, tu esclamando: c'est trop! dovresti documentarla citando te stesso. Comunque ti prego, se già non lo facesti, di correggere, perché l'antitesi di de Mun ministre .. de la confiance nationale e la T. d. P. nell'Aet. fr. non ha senso. Si potrà lasciare semplicemente l'accenno al partito liberale. Egli ti prega anche di apporre la firma G. Jaspar, come è comparsa oramai nell'altro articolo. In quanto al seppellimento nella R. I. ci si rassegna; ma non si potrebbe, pagando, avere una 12ina di estratti? Si tratta di farlo leggere almeno ad un vecchio, a cui la cosa, non l' A. dovrebbe essere nota. Ringrazia anche per il N. della Scuola catt . Se già non facesti spedire le altre due copie, desidererebbe che da Milano venisse spedita una copia a Richard Kuenger, condirettore della "Germania", Berlino; un'altra a Mons. Pieper München-Glädbach e una terza a Konsul Julius Stocky, dir. della Kölnische Volkszeitung, Colonia. Te le trascrivo a parte. Grazie cordiali e scusa. Mia moglie, che resta fino a martedì, ti manda tanti e riconoscenti saluti.
Tuo affezionatissimo
Degasperi
