Trento

Spettabile Presidenza,
mi onoro di spedirle una copia della lettera che S.E. il Ministro delle ferrovie mi dirigeva in data 12 aprile.
Per circostanze indipendenti dalla mia volontà non mi fu dato di potergliela consegnare immediatamente, come sarebbe stato mio desiderio.
Codesta lodevole Presidenza rileverà subito l'importanza e l'urgente gravità di tale documento. Sono in esso contenute e determinate le proposte per l'attuazione della ferrovia. Siccome ci è noto che la dichiarazione ministeriale ha avuto previamente l'approvazione del Ministro delle finanze e della Presidenza dei Ministri, essa va riguardata come un impegno definitivo da parte del Governo.
Non sfuggirà certo a V.S. che è riuscito alle pratiche lunghe e laboriose condotte dai deputati di migliorare la proposta vocale del 5 luglio 1912, riducendo il previsto contributo della Comunità in azioni di fondazione di Cor 300000 ed aumentando d'altrettanto la partecipazione dello Stato.
In tal maniera il sottoscritto ed i suoi colleghi hanno la coscienza d'aver fatto il massimo sforzo possibile per trarre il miglior vantaggio dalle presenti circostanze politiche e finanziarie.
Mi segno frattanto di codesta lodevole Presidenza

Trento

Devot.mo
ADegasperi
