Roma

All'ON. PROF. LUIGI EINAUDI
Vice Presidente del Consiglio
Ministro del Bilancio

AL PROF. GUSTAVO DEL VECCHIO
Ministro del Tesoro

ALL'ON. PROF. ANTONIO SEGNI
Ministro dell'Agricoltura e Foreste
ROMA

È stata richiamata la mia attenzione sulle condizioni degli Istituti di Credito Agrario, i quali attraverserebbero un periodo di gravi difficoltà finanziarie che non consentirebbero loro di fronteggiare gli impegni assunti.
In tale situazione essi si avvierebbero verso la liquidazione come è già avvenuto per l'Istituto Federale di Credito Agrario per la Liguria.
Pertanto, mi viene prospettata la impellente necessità della emanazione di un provvedimento che assicuri agli Istituti in questione la maggior parte dei mezzi liquidi, che è stata concretizzata nella cifra di dieci miliardi, che dovrebbero essere prelevati dai fondi provenienti agli aiuti dell'America.
Poiché trattasi di un problema che investe uno dei più importanti settori della nostra economia, sarei del parere che esso venisse esaminato con la maggiore sollecitudine e risolto nel migliore dei modi.
In attesa di cortesi notizie al riguardo, invio cordiali saluti.

Degasperi
