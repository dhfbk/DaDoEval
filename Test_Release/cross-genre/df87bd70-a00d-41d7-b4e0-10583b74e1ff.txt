Biblioteca Apostolica Vaticana

Gentilissimo ed illustre senatore,
La ringrazio delle Sue informazioni circa la corrispondenza Salvadori. La domanda era stata fatta, perché qualcuno degli amici ricorda d'aver sentito leggere dal Salvadori, in tono di consenso, un brano Suo sullo stato di purità nel quale l'artista crea, brano che all'amico parve appartenesse a una lettera personale, da Lei inviata al Salvadori. Ma, forse, ci fu equivoco.
Sono lieto ad ogni modo d'aver potuto cogliere l'occasione per rinnovarLe l'espressione del più distinto ossequio. Se di qui Le posso essere utile in qualche cosa, mi comandi.
Con ogni augurio di felicità in famiglia, La prego di accettare un devoto saluto anche da mia moglie.
Suo Degasperi
