Rev.mo P. Prefetto
A. M. Albareda
Biblioteca
Città d. Vaticano

Borgo Vals. (Sella)

Dopo una burrasca che ha lasciato sulle alte cime uno spruzzo di neve fresca, torna il sole. Spero che questa razzia dell’inverno spinga le sue zaffate di fresco anche a Roma. Io faccio il poltrone e non mi muovo, ma la radio è muta e nessuno quassù sa ripararla e l’impianto di fortuna della luce elettronica fa rimpiangere il petrolio; e il mio ginocchio non mi lascia saggiare ancora il bosco. E non c’è il mio Pr. che mi dica col suo sorriso benedettino: Bisogna aver pazienza! I miei omaggi a S. Em. e a Lei devoti saluti da tutti noi
Suo obbl.
DG
