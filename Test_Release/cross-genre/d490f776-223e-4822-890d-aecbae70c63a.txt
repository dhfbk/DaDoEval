S. Chiara

Caro P. Gemelli,
ho ricevuto il nuovo pacco di libri e mi affretto a ringraziarla di questo e degli altri favori.
In seguito a domanda di mia moglie, mi è stato condonato il resto della pena e, giuridicamente parlando, da alcuni giorni sono libero. Praticamente una squadra di tre agenti ha l'ordine di non perdermi d'occhio né giorno né notte e d'impedirmi di partire da Roma. Non so se questo duri e sia definitivo.
Ora sto all'albergo, ma se la cosa va in lungo, chiederò ospitalità a qualche convento.
Frattanto spero di riguadagnare la calma necessaria per rimettermi a studiare; e i suoi libri mi saranno molto utili.
Le rinnovo perciò i miei ringraziamenti e mi segno
Suo devoto

Degasperi
