Mi è stato impossibile ieri esprimerle tutta la mia gratitudine per la squisita cortesia con cui fui accolto e per la generosa ospitalità di cui fui onorato. Lo faccio oggi, mentre ho ne gli occhi ancora la verde tranquillità del lago e nei muscoli il ricordo dei remi. Al ringraziamento aggiungo sentiti auguri per le Sue imprese venatorie. Mi sono informato presso il Margoni, come stia la faccenda di M. di Ledro. È risultato che D. Sartori è debitore verso le casse di circa 50.000 cor che il buon uomo ha investito nelle scuole, nell'asilo e nelle altre aziende.
Ora si tratta di costituire le debite cauzioni che per parte della somma mancano. La revisione sarà completa appunto con tale atto che il Marg. solleciterà la settimana ventura. In quanto a Fiavè Valentini scrive oggi che l'ammanco sale a Cor 41.000. Il Margoni presuppone però che sia compreso il libretto che va calcolato estinto di 6000 cor così che l'ammanco reale risulta di 35000. Valentini fece già la sua deposizione in giudizio. D'ambedue le vertenze riferità esattamente a partite chiuse, cosa che accade di questi giorni.
Rimango colla massima devozione
Suo devot.mo
Trento

Alcidegasperi
