Caro Micheli,
nel Trentino si va sviluppando un'agitazione di protesta contro di me e colleghi, accusati di aver trascurato di promuovere la costruzione delle progettate ferrovie elettriche trentine. L'agitazione proviene dal fatto che colà si crede ancora che i finanziamenti delle ferrov. locali si assicurino in leggi speciali, come accadeva in Austria.
Per chiarire la situazione autoritativamente, io avrei bisogno di una lettera del vs. Ministero, la quale dicesse 1) che s'intende estendere anche alle N. Provincie la legge sul sovvenzionamento chilometrico delle ferrovie locali elettriche, previo acconto coll'Ufficio Salata 2) che mi dicesse lo stato della pratica riguardante due di tali ferrovie Malè-Fucine; trovasi innanzi al Consiglio Sup. del Lav. Trento-Tione o Giudicarie, presentata già l'anno scorso al Ministro dei LLPP .
Con ossequio

Degasperi
