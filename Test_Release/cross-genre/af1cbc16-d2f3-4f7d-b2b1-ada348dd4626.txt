Caro Carandini,
richiamandomi al nostro colloquio sono ora in grado di comunicarti che faremo ogni sforzo per appoggiare l'iniziativa da te presa per la pace a condizione che la manifestazione appaia e sia diretta dal Cime integrato e ricostituito in modo che vi siano rappresentate le correnti popolari più larghe e che essa al di là dei problemi strutturali punti sull'Europa Unita come baluardo di pace.
Salva pure la vostra particolare presentazione che voi iniziatori farete nelle riunioni del 2 aprile ritengo che lo slogan da diffondersi tra il popolo per ottenere il consenso sia "la pace nella Europa Unita".
Bisogna semplificare e ridurreal minimo comune denominatore, altrimenti correremo il rischio di non riuscire.
In tal senso dovrebbe suonare il manifesto comune definitivo.
Sento che hai preso l'iniziativa di una convocazione del Cime e sarò lieto di saperne l'esito.
Tuo cordialmente
De Gasperi