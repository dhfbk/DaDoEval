Illustre senatore,
vivo così appartato e tanto sommerso fra i libri vecchi che ho saputo in ritardo del Suo giubileo; né da me potevo immaginare che Lei, così giovane e combattivo nello spirito e così robusto fisicamente, fosse già per toccare i settanta.
Spero tuttavia che vorrà ancora accettare, per la sincerità e la devozione che gl'inspirano, i più schietti auguri miei e di mia moglie.
Che la Provvidenza Le conceda molti anni ancora di fecondo lavoro in serenità di spirito e col soddisfacimento di ogni Suo desiderio migliore.
Mi creda, illustre senatore, il Suo devoto
Alcide Degasperi
Roma
