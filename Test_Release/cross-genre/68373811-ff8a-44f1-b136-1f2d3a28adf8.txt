Caro P. Gemelli,
come vedrà dal curriculum il Dott. Pergher potrebbe essere un collaboratore prezioso per l'insegnamento della medicina coloniale. Io non so a qual punto siano i Suoi piani per la Sua facoltà di medicina. Sono in via di realizzazione? Di una forza come il Pergher potrebbe servirsi? In caso che l'uomo Le possa interessare, egli rimane a Roma questa settimana, poi ritorna a Merano colla madre.
Ritornando – se Lei nel frattempo non viene a Roma – il Pergher potrebbe fare una scappata a Milano.
Mi hanno assicurato che si tratta di un valore.
Io lo conosco come buon cattolico e persona intelligentissima.
Suo affez.

via delle Fornaci, 24

Degasperi
Pergher, Giuseppe, laureato a Roma nel 1924 100/100 e lode. - Corso estivo a Losanna (Arthus) di fisiologia sperimentale.
1922-24 allievo interno all'Istituto d'igiene dell'Univ. di Roma.
1925-29 assistente effettivo di carriera all'isitituto d'igiene.
1925 Strasburgo (Masson) Istologia patologica.
1928 con borsa Rockfeller in America per visitare impianti igienici e sanitari. Durante questo periodo pubblicati una dozzina di lavori scientifici in "Annali d'igiene", "Policlinico", "Compte-rendu de Soc. de Biologie" (Parigi)
1927 diploma di medico di bordo
1929 Scuola di medicina tropicale a Bruxelles - diplomato.
1930-33 medico di laboratorio dello Stato al Congo belga. Capomissione per lo studio delle malattie epidemiche. Pubblicazioni relative nelle "Annales de medic . tropicale" e "Bulletin de la Societé de Pathologie ésotique".
Parla oltre l'italiano tedesco, francese, inglese e le lingue congolesi.
Campagna contro la dissenteria bacillare ( applicazione del vaccino).

Per tutta la settimana Indir.: via Palermo, 58
telef. 42056 (Istituto d'igiene)
Poi per circa 1 mese: via Giordan, 128
Merano

Ritornerebbe poi nel Congo.
