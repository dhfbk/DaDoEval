M. R. Signore,
continuano in città e fuori le chiacchiere e i commenti contro i mutamenti avvenuti nel Collegio Vescov. I giornali se ne occupano ancora.
Le spedisco alcuni ritagli, aggiungendo che qui manca il comento dell' A. A. che suppongo noto ed un altro apparso nei giornali d'Innsbruck il quale asserisce che i due ex direttori erano irredentisti.
Mi si è chiesto di smentire tali notizie; ma io, fino che non esiste un atto pubblico o non ne ho avviso da parte competente, non poso occuparmi di una cosa non ufficialmente nota. Non so se S. A. intende d'inaugurare il nuovo stato di cose in forma ufficiale, nel qual caso è data l'occasione di mettere le cose a posto. Altrimenti sarà buono autorizzare a stampare qualche cosa. Vedano loro, ché non è affar mio.
Siccome domenica incominciano le mie vacanze, eventuali comunicazioni andrebbero fatte direttamente al M. R. Chelodi oppure all'on. Dr de Gentili.
Presentando gli ossequi a S. A. Revma e cordiali saluti a lei mi segno

Trento
ADegasperi
