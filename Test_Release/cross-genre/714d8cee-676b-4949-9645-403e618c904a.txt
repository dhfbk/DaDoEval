Spettabile presidenza della Magnifica Comunità,
devo purtroppo comunicare che i passi fatti da noi e dall' ing. Fogowitz presso il ministero della ferrovie ci fanno temere che la revisione della traccia si potrà avere solo nei mesi di aprile e maggio 1912. Il ministero pretende che l' ing. Fogowitz presenti anche il profilo longitudinale dei vecchi progetti Egna-Cavalese e Lavis-Cavalese.
Benché la pretesa abbia tutto il colore di un pretesto di tirar innanzi. Ho pregato l' ing. Fogowitz di presentare anche questo lavoro, ciò ch'egli farà entro breve tempo. Ma è oramai prevedibile che la revisione non si potrà avere prima dell'inverno e quindi si dovrà rimettere all'inizio della primavera.
Circa i lavori della strada presso Moena, comunico che il ministero dei Lavori pubblici propose a quello delle finanze una sovvenzione di corone 6200.
Colla massima stima
Degasperi

Trento
P.S. - Avverto che il telegramma comparso nel "Trentino" dei 13, secondo il quale il Luogotenente avrebbe conferito a Vienna coi deputati dietali per un programma di lavori della prossima sessione non corrisponde alla realtà, se sotto i "deputati dietali" si volessero intendere anche i deputati trentini.
