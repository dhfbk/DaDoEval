Carissimo,
ho ricevuto il tuo biglietto, inviato ieri.
Spero che sia venuto da te P. che ti avrà informato. Giov. ha chiesto di leggere attentamente il testo di Ivo, e glielo ho dovuto lasciare; perché desidera proporre qualche leggera modificazione; e fra l'altro vuole tentare di entrare più nel concreto dei poteri reali, da pretendere: io non sono di questo parere, ma gli dissi di tentare di formulare e dovremo rivederci, per concludere. Capirai che essendo stato Giov. complice della formula totalitaria gli devo lasciare una certa precedenza nel tentativo di disincaglio.
Nel giorno in cui verrà convocata la nostra direzione desidererei prima o dopo incontrarmi con Ivo o con te o con tutti e due per fissare la procedura. In complesso mi pare d'essere d'accordo colla tattica da te consigliata: accetterei anche di non insistere nella Dichiaraz. presid. su una formula positiva di collaborazione con se (desiderio alessandrino) purché si fosse in chiaro che, nel caso concreto, quando s'imponesse, gli alessandrini non ci attaccherebero sul fianco. Sono poi anche d'accordo che si debba affrontare la questione dei poteri proprio ora, posto che fu sollevata; salvo a vedere in subordinata come si possa tuttavia tenere ancora in vita il comitato.
Dovremo proprio comunicare antecedentemente la dichiaraz. presidenziale, visto il loro contegno?
Se mai all'ultimo momento.
Tenete poi anche presente che i d.c., messi in causa pubblicamente dall'Avanti, intendono (prima o dopo la deliberaz del Comit ) difendersi anche pubblicamente, sia pure senza pregiudicare la tattica del Com .
Spero dunque che potrai combinare con P. un appuntamento, per gli ultimi accordi. Ma mi pare che (per la) seduta decisiva si andrà alla fine della settim . prossima, se non più in là.
Affet .
Porta
