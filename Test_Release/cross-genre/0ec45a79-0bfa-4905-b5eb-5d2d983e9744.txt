Trento

Egregio avvocato,
con riferimento alla Sua dei 15 giugno, Le confermo che essendo venuto una volta durante la guerra per pochi giorni da Vienna a Trento, v'incontrai il sign. Prada, il quale mi descrisse con molti particolari l'azione ch'egli aveva avviata presso le autorità superiori a Innsbruck ed a Vienna contro il Dr. Muck e il cons. Zauber. Mi pare che in quell'occasione mi mostrasse anche una copia delle proteste o dei memoriali da lui inviati contro il Muck, onde io gli dissi: "badi a quello che fa, poiché a questo modo finirà in galera".
Non saprei precisare la data, ma giacché mi era interdetto di venire a Trento prima della riconvocazione del Parlamento, penso che non possa essere stato prima del 1917.
Con ogni osservanza
Degasperi

All'avvocato Dottor
GINO MARZANI
TRENTO
Via Mantova 6
