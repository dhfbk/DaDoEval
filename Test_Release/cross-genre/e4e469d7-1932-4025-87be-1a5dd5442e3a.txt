Città del Vaticano

Signor
Avv. Tullio Odorizzi
Via S. Pietro
TRENTO

Caro Odorizzi,
non creda che pensi a Lei solo nel momento che sto per chiederLe un favore. Mi sono sempre informato e, come permettevano le circostanze, l'ho seguito.
Spero che prossimamente verrà in Sella a raccontarmi la Sua ultima ventura.
Intanto ascolti ed esaudisca la mia preghiera. L'"Illustrazione Vaticana" ha ricevuto da un occasionale collaboratore, F. Mantovani Bolzano, una serie di fotografie con una specie di recensione sul libro degli alpinisti. Gli venne risposto che l'articoletto era insufficente e unilaterale, ma che si trattenevano le fotografie, per farne oggetto di una trattazione più ampia.
Io penso che Lei possiede tutti i numeri per fare un magnifico articolo il quale illustri il programma della SOSAT e dia rilievo anche alla pubblicazione Gabrielli-Benetti della A.U.C.T., la quale potrebbe fornire anche nuovi e più atti motivi d'illustrazione. (Si possono riprodurre gli schizzi dell'edizione).
Naturalmente l'articolo dovrebbe comparire almeno in Agosto, quindi bisognerebbe far presto. Molto da fare? M'immagino! Ma Lei quest'articolo lo deve sentire nel cuore e le idee lo faranno vegliare.
Approfitti anche del materiale che Le mando e vi aggiunga quanto meglio sa.
Io partirò per Trento o Borgo il 15 m.c.
La spero in buona salute. Grazie e mi creda
Suo Degasperi
indirizzo come intestato
o privatamente: Via Bonifacio VIII, 21
