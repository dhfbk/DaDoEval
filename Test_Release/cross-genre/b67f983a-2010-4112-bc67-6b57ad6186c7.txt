Caro Micheli, ricevo in questo momento la tua e telefono a DT, ma questi mi comunica d'averti già fatto scrivere che desidera un'esposizione in forma d'articolo. L'immenso e meritorio lavoro che hai fatto non sarà però perduto, perché o in una rivista o in un fasc. a parte la bibl. va pubblicata. Tu puoi facilmente, penso, trasformare la tua introduz. nell'articolo richiesto. Certo io avrei desiderato una pag. intera, e anche la bibl. non avrebbe guastato; ma così converrà provvedere a parte.
Tutti ti devono essere grati della fatica che non sarà sprecata.
Veramente m'avevi detto che verso la metà saresti venuto a Roma ed io contavo allora di conferire assieme a te con DT .
Ora bisognerà adattarsi alle sue decisioni pur di fare qcosa entro la data stabilita.
Comandami ove posso
Alcide
