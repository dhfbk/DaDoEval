Borgo Valsugana
(Maria Romani)
Caro D. Luigi,
mi pare di averti scritto che m'hanno negato il passaporto e quindi, con mio gran dolore, bisogna attendere ancora, per rivederci. È sempre incerto che cosa faccia in autunno, non essendomi riuscito di assicurarmi l'indispensabile per l'andata a Roma. Il mio ideale sarebbe di riprendere la Seli e curare secondo le tue direttive anche il Bollettino, ma non si può fare che da Roma o Milano. Anche dalla mia andata o meno a R dipende come ricostituire la direz del P. Vedremo in settembre, perché certo colla commiss dei 5, è un guaio. Vedrai una mia lettera aperta a P. Gem, ove parlo chiaro sul conto dei "cattolici" nuova maniera. Il tuo disgusto è il mio disgusto. Ma, sotto, l'idea popolare rivive vigorosa e pura. Se a tanto, le considerazioni migliorassero saremmo subito in piedi. Non disperiamo, perché le vie della Provv non sono visibili.
Non c'è dubbio che 50 M. intendevano pagare il 1° e il 2°, perché ciò era espressamente detto. Ora ne hanno stampato un altro, e vedrò che cosa mandano. Nonostante i miei censori, non mi mandano alcuna indicazione; però stampano quando mando. Coccia crede di arrivare prossim fino a Parigi e ti cercherà. Lui, Peppino e Ruffo stanno ancora lottando con le cambiali.
È curiosa che non riceva la Cronaca Soc di Gronchi, il quale mi assicurò di spedirtela. È assai ben fatta. Il tuo libro dunque? Non me ne parli più? Spero che ci manderai qcosa ; consideraz di politica democratica ecc. Mia moglie ti manda tanti ossequi; io affettuosi, cordiali saluti, con ogni augurio a te, per noi, per la causa.
Sempre tuo
Adegasperi
