Caro Spataro, le scrivo da Sella di Borgo Valsugana, il nostro soggiorno di montagna, così ardentemente sospirato.
Vi arrivai colla licenza di dimorarvi 15 g. e tale licenza ottenni, scrivendo al direttore gen. di p.s .
Venni scortato fino a Borgo da due agenti di Roma: qui poi hanno dovuto impiantare una stazione di carabinieri ex novo di 5+2 agenti di Trento. Fanno il turno due alla volta, ad una certa distanza dalla casa. Ma sono felice, perché godo le bambine. Trascorsi i 15 g., tenterò, telegrafando, di ottenere una proroga.
Tanti auguri alla Sua signora e alla figliolanza e grazie di nuovo a Lei sempre così buono con me. Anche a nome di Francesca, Suo aff.mo

Alcidegasperi
