Caro Saragat,
abbiamo definito assieme le linee fondamentali del nostro schieramento nel manifesto del Governo recentemente pubblicato: tra esse abbiamo indicata come comune la direttiva di volgere ogni cura alla salvezza e al progresso delle classi popolari-lavoratrici e ceto medio.
Ho letto, quindi, con una certa sorpresa un articolo di presentazione del manifesto pubblicato dalla Umanità dell'II, nel quale copo un apprezzamento generico favorevole, si dice: "La Democrazia Cristiana, quanto meno negli elementi che hanno sinora espresso in modo ufficiale la sua politica, si è troppe volte dimostrata e continua a dimostrarsi legata ad interessi ed ambienti dove si perseguono finalità molto lontane e non di rado opposte a quelle della classe lavoratrice italiana".
In base a questa affermazione si conclude nel periodo seguente che per il perseguimento comune del cammino anche dopo le elezioni "non c'è garenzia se non nel Partito Repubblicano".
Ora io non intendo qui entrare nel merito.
Vi penserò, se mai più tardi, qualora una pubblica precisazione dovesse risultare necessaria.
Ma ti pare che convenga, nell'atto stesso che si aderisce ad un manifesto orientativo, esprimere un biasimo così reciso, in materia tanto essenziale, contro la Democrazia Cristiana e gli elementi che sinora hanno espresso in modo ufficiale la sua politica?
Ti pare utile che su ciò si sviluppi fra noi una polemica che in fondo vorrebbe adare ragione ai comuni avversari?
Un altro articolo di stamane a firma E. Romita sostiene una tesi contro la legge per il Mezzogiorno: è giusto che i socialisti facciano del Socialismo, ma conveniva proprio, anche a questo proposito, lanciare una accusa generica contro tutta la legislazione economica del presente e dei passati governi?
Tu comprendi quello che mi preoccupa, non la polemica in sé, ma che parte dei nostri elettori possa dubitare della efficacia e della schiettezza della nostra collaborazione.
E solo per questo cheaffido alla tua amichevole considerazione queste mie confidenziali osservazioni.
Cordialmente A. De Gasperi
