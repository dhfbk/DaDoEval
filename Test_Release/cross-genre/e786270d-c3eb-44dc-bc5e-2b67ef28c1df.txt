Egregio Prof.
Gino Onestinghel
Cloz

Giammai mi ha tormentato problema più grave di questo. Due termini sono possibili: 26/9 o 3/10. Se potessi partire davvero lunedì per il contrastato viaggio, potrei dire: 26/9. Ma non essendo ancora oggi, sabato, arrivato il permesso, so io che là fuori non facciano ostruzione e mi trascinino per entro la prossima settimana tanto da far tardi per il ritorno? Ond'è che mi piego verso i 3/10, termine troppo lontano anche questo per essere sicuro, ché nel frattempo si può convocare la Camera o mi si può volere ad una commissione, marinata già due volte. Tali e tanti ostacoli oppone il presente da mettermi in dubbio quel Convito che voi, dotti e veggenti nel passato, dedicate all'avvenire. Tutto ponderato però, concentro le mie speranze sul 3/10 e sottometto questo termine al vostro volere, per cui non vi faccia velo alcun immeritato riguardo ad uno spettatore di più, quale può essere al massimo il sottoscritto.
Netta insomma, se altro non lo impedisce o difficoltà, il 3 ottobre, vigilia di S. Francesco. O che li frati...
In tal caso il problema è insolubile. Ma creda alla mia buona volontà e mi tenga per suo aff.
Deg

Ossequi alla signora
Cavareno
