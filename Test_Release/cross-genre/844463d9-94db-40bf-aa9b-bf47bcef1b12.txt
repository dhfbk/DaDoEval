Caro Gonella,
mi pare che l’abbozzo del Comunicato sia congruo.
Ma ora bisogno che la Direz. alla quale passo la proposta risponda. Se ben ricordo, tu ti sei già riferito a una vostra decisione, che cioé l’immissione di una certa rappresentanza di un partito, tanto più se essa trova difficoltà di collegamento, avrebbe l’aspetto di un trucco per girare agli ostacoli, senza dire che non si potrebbe attuare senza raffrontare e sincronizzare programma e linea di condotta. In realtà non si potrebbe parlare di "indipendenti", ma di qualunquisti immessi. Se riuscissero, sorgerebbe poi il problema del loro collocamento fra i gruppi. Per queste e molte altre ragioni credo che dopo aver preso atto della proposta Giannini che egli fa anche per correttezza, dovreste dichiarargli che accettereste la sua personale candidatura come indip., lasciandogli anche piena libertà alla Camera. Vedi tu la forma migliore che lo disimpegni da un certo obbligo morale verso i suoi camerati. Ti invio il tutto, tranne gli amuleti, che mi pare abbiano scaramanzia personale.
Cord.
Degasperi
