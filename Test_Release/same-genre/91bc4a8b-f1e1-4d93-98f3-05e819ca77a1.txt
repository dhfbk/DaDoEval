Nella seduta del Comitato del 31 maggio u. s. il discorso cadde anche su una relazione privata sul campo profughi di Braunau am Inn, nella quale si affermava che nel campo regnava la più grave immoralità, cosicché un numero estremamente grande di ragazze sotto i sedici anni furono ingravidate e molte delle stesse sono contagiate con malattie veneree; inoltre che la mortalità ammontava mediamente a cinque persone al giorno, fatto questo che sarebbe da ricondurre al cibo preparato male. Di fronte a queste gravi accuse sono lieto di poter constatare che i rilevamenti che furono eseguiti durante la mia presenza nel campo dal 2 al 3 giugno hanno prodotto con sicurezza matematica: 1) che le asserzioni di immoralità dominante è una calunnia infondata, 2) che le indicazioni sulla proporzione di mortalità sono errate e che la questione alimentare messa casualmente in rapporto con essa, almeno per quel che riguarda il passato, viene valutata con pessimismo esagerato. A. 1) Moralità Secondo l’allegata tabella (vedi allegato A) nel campo di Braunau dalla sua apertura sino all’1 giugno 1915 sono nati sessantatre bambini, di cui solo 5 illegittimi, i quali però, poiché l’apertura avvenne nel dicembre 1915, non vanno scritti sul conto passivo della vita del campo. Inoltre si trovano nel reparto maternità dell’ospedale del campo 4 ragazze incinta, di cui di nuovo solo una parte deve la propria gravidanza al periodo nel campo. Per quel che riguarda le malattie veneree, sono noti in tutto solo cinque casi, di cui quattro in ragazze e uno in una donna sposata. Si trattava però di forme più leggere. È significativo che tra i malati non compariva alcun uomo e del tutto tranquillizzante è la circostanza che la causa di questo traviamento non è da cercarsi nella vita dei profughi, poiché le ragazze in questione in patria condussero una vita sconsiderata; ma accade anche che ragazze e donne che in patria si sono comportate sventatamente, qui nel campo siano dedite a una severa concezione della vita. In generale desidero ancora aggiungere che i medici, in particolare il medico delle baracche, dr. Largaiolli, sulle condizioni della costumanza nel campo hanno consegnato la perizia più favorevole. L’ispettore del campo e l’ispettore di polizia che avevano in precedenza raccolto ricche esperienze in posizioni simili a Rovereto e a Arco spiegano che la moralità nel campo è più elevata che nelle piccole città natali. Decisiva mi sembra però la spiegazione del capo della cura d’anime nel campo profughi, il prelato infulato monsignor V. Parteli di Rovereto il quale riassunse l’opinione del clero del lager nelle seguenti parole: Tutte le osservazione del clero, tutti gli indizi della vita religiosa indicano che le condizioni della moralità nel campo prese in assoluto possono essere definite buone. Se però le si osserva da un punto di vista relativo, cioè in rapporto ai costumi dominanti a Braunau e dintorni e alla luce del regresso generalmente percepito in seguito alla guerra, in tal caso le condizioni nel campo di Braunau possono venire definite non solo buone, ma eccellenti. Infine desidero mettere ancora in rilievo che una lunga discussione delle norme disciplinari e di polizia che la direzione del campo ha ordinato a questo riguardo, ha rafforzato in me l’impressione avuta già in precedenza, che l’imperial-regia direzione con totale serietà e con il più grande senso di responsabilità in pieno accordo con il curato sorvegli e segua la parte morale della vita nel Lager. 2) Mortalità e alimentazione Le Tabelle b) e c) allegate dimostrano che la moralità rimane molto più indietro rispetto al numero medio indicato nella relazione appena nominata. In sei mesi sono complessivamente morte 178 persone e non 900 come risulterebbe dal numero medio sopra citato. Le conclusioni in relazione all’alimentazione nella misura indicata non sono quindi plausibili. Tuttavia non si può rifiutare di vedere il dato di fatto che nella quota di mortalità è subentrata una piccola ma tuttavia percettibile progressione. Questo vale in particolare per gli anziani e per i bambini (elenco 2). I medici riconducono questo fatto alla circostanza che l’alimentazione, per mancanza dell’abituale varietà e in particolare per mancanza cibi solidi, porta gradualmente le persone più anziane e malate a uno stato di debolezza e di sottonutrimento. La crescente mortalità tra i bambini va ricondotta ugualmente a una diminuita alimentazione della madre. Certamente questo fenomeno non è limitato solo al campo profughi, ma è purtroppo un sintomo generale delle condizioni economiche. Rimane però il dovere dei fattori pubblici, ai quali è direttamente affidato il destino dei profughi, di combattere con tutti i mezzi possibili questi sintomi. Tra questi mezzi possibili mi permetterei per il momento di proporre quanto segue: a) che la fornitura della farina da polenta o almeno di una certa quantità di farina da polenta venga messo a disposizione dei campi, secondo la nostra proposta del:::. b) che donne incinte nell’ultimo periodo della gravidanza ricevano anche a Braunau, come già succede a Wagna, l’alimentazione dell’ospedale. B. Approvvigionamento e cose generali Lo scrivente delegato del comitato ebbe durante la sua visita occasione di prendere parte a riunioni che hanno avuto luogo tra il direttore del campo, il segretario delle Finanze Postel, con il presidente e i referenti della luogotenenza imperial-regia di Linz. La imperial-regia luogotenenza ha dovuto di nuovo intervenire con il diritto di requisizione di grassi, poiché la società che rifornisce di viveri non era stata in grado di rifornirli al campo. Così si moltiplicano i casi nei quali la società fallisce e lo Stato deve intervenire direttamente, e così noi guidiamo necessariamente verso quell’amministrazione statale in proprio, per la quale il comitato si era già pronunciato all’inizio. Nelle menzionate riunioni venne anche proposto, ovvero deciso, la stesura di un programma di adattamento e di ricostruzione per l’inverno. In patria parte domani un nuovo trasporto di 98 profughi, che appartengono al distretto di Riva (alcuni di Pietramurata). Elenco dei bambini nati nel campo profughi dall’apertura sino all’1 giugno 1916. Uomini Donne In totale I. bambini legittimi 27 31 58 II. bambini illegittimi 3 2 5 Somma: 30 33 63 Braunau a/Inn, 2 giugno 1916 Elenco dei casi di morte avvenuti nel campo profughi di Braunau am Inn sino all’1 giugno 1916. Al mese Uomini Donne Bambini In totale dicembre 1915 4 4 5 13 gennaio 1916 4 6 12 22 Febbraio 9 8 13 30 Marzo 6 7 16 28 Aprile 11 16 13 40 Maggio 13 10 22 45 Somma 46 51 81 178 Braunau am Inn, 2.giugno 1916. Dr. Bresciani m/p. Elenco di casi di decesso avvenuti nel campo profughi di Braunau a/Inn dall’inizio fino all’1 giugno 1916 Casa di cura o baraccopoli Uomini Donne Bambini In totale I. ospedale del lager 25 29 32 86 II. casa di cura – malattie infettive III. baraccopoli 21 22 46 89 Somma 46 51 81 178 Braunau am Inn, 2. Juni 1915 