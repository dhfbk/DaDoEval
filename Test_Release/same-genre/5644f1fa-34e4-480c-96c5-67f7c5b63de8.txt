Difesa solidale del territorio nazionale, questo è l’impegno internazionale. Il «come» è agli Stati maggiori. Tutti gli Stati sono solidali nel garantire l’indip.[endenza] e l’integrità dell’Italia. Sul Consiglio europeo, contrario alla proposta che tutti i rappresentanti siano parlamentari. Ritiene efficace azione di personalità extra parlam.[entari]. […] Premessa sulla riservatezza. Precisa alcuni episodi riferiti da Codacci Pisanelli . Ribadisce il concetto che in questo momento occorre dare prova di unità e concordia di fronte a così gravi problemi. Quanto all’Istria le preoccupazioni possono esservi ma finora non c’è alcuna ragione fondata. Le sue dich.[iarazioni] a Trieste non sono state fatte a caso. Abbiamo bisogno di guardare alle possibilità future di sviluppo di un nucleo vitale d’Europa che postula l’appoggio al P.[atto] atlantico. Guardiamo al cammino compiuto: non c’era altra strada. La nostra politica di forza morale ha vinto e lo dimostra l’atteggiam.[ento] mutato degli avversari. Non mostrarsi ingenui di fronte alle parole. Rispettare la regola aritmetica della maggioranza dopo [la] discussione e dopo [la] deliberazione. Ciò vale per i singoli e per le categorie. Stamattina c’è stata la riunione per il collegamento tra Presidenza e governo. Raccomanda anche il collegamento delle due maggioranze che è preliminare. 