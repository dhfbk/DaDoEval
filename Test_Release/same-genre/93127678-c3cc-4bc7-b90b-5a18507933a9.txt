Signori, Ringrazio il Signor Morrison per le sue gentili parole e il suo caldo benvenuto. Credo che possiamo dire di aver voltato pagina, e sono felice di potervi lavorare con il Sig. Morrison. Ho avuto molte occasioni di incontrare il Sig. Bevin in passato, e voglio qui esprimergli i miei più cordiali saluti e i miei calorosi auguri. Il Sig. Bevin è sempre stato amichevole, ma il suo compito era di liquidare la guerra e qualche volta mi ha detto «no». Il Sig. Morrison ha la fortuna di cominciare il suo lavoro in un momento in cui la guerra è cancellata e possiamo lavorare insieme per il consolidamento della pace. Siamo sullo stesso lato della barricata e ho ragione di credere che il Sig. Morrison non dirà «no». 