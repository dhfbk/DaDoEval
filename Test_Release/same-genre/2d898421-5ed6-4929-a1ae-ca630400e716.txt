Al «Luxemburger Post». Tutte le forze sane d’Europa sono volte verso il Lussemburgo ove il 10 agosto sarà messo in opera il Piano Schuman. Politici ed economisti hanno illustrato i vantaggi di tale forma di collaborazione, ma l’avvenimento trascende gli intendimenti dei tecnici poiché segna un passo avanti verso la realizzazione della unità europea di cui i popoli sentono la necessità per la salvaguardia dei loro più vitali interessi materiali e morali. Formuliamo dunque i nostri voti perché giunga a noi dal Lussemburgo la certezza in un migliore avvenire di unione, di pace e di libertà. 