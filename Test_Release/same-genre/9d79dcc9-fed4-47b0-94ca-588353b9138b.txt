Ringraziamento a Fanfani; utilità dell’esperimento; rialzo delle azioni del partito; rinsaldata l’unità del partito; compattezza del gruppo (solo 5 assenti giustificati). Ritiene che si debba sfruttare il successo del partito. Propone la stampa dei discorsi di Fanfani e parla del suo da diramare alle sezioni del partito. […] Sottolinea che il gruppo della Camera è stato convocato per martedì prossimo. […] Ragguaglia sul contenuto della lettera di Togni – è molto deplorevole – [non leggibile]. I giovani di Faenza hanno stigmatizzato l’atteggiamento dell’on. Vedovato (doveva testimoniare a suo favore nella vertenza con Il Candido) . Per quanto riguarda le osservazioni di Tupini ritiene che le trattative e [la posizione nei confronti] dei monarchici [sia] nel senso di farli desistere dall’appoggiare il governo e porli in stato di ostilità nei confronti di Fanfani. Ad ogni modo lasciatemi che io li veda domani. [Segue la segnalazione dell’atteggiamento critico della rivista «Battaglie d’oggi», assunto con la pubblicazione di due articoli il 20 gennaio 1954: Problema morale firmato da Domenico Ravaioli e «Ibis redibis» firmato da Quinto Tosatti]. Ne parleremo a suo tempo, ho già preparato qualcosa sull’argomento che deve essere puntualizzato. Non si può andare avanti così. Richiama il presidente Moro ad evitare che in seno al gruppo si abbiano dichiarazioni a nome dei gruppi. […] Questa è la difficoltà! È terribile. Non si capisce come si possa venire a fare un ragionamento e a delle conclusioni con Saragat. […] Prima di tutto rileviamo che di fronte alle precedenti crisi, Saragat torna indietro nei confronti di Nenni. Le cose si sono svolte in modo da provocare una dichiarazione anticomunista che sconsigli Togliatti a spingere ancora Nenni a suggestionare Saragat. Non possiamo tornare al quadripartito, dicono, la base loro lo richiede. Allora un governo con un programma sociale che possa essere appoggiato dagli altri [non leggibile]. Analizza questa possibilità per concludere che la formula non può sussistere in quanto nell’azione ministeriale è soggetta a frantumarsi facilmente. Bisogna che si crei una collaborazione su un programma concordemente accettato con una base ferma per l’azione del governo. Esaminiamo questa alternativa: 1)programma con divisione di lavoro concordata; 2)per la procedura: garantirsi dai colpi di testa di Saragat. L’altra alternativa riguarda i monarchici: trattare con i monarchici solo per la collaborazione parlamentare non per una collaborazione governativa. Cosa comporta? Evitare il pericolo comunista! Tutti gli altri sono mali secondari. Se ci mettiamo in contatto con i monarchici per una collaborazione governativa si dà vita ad un fronte popolare che ne sarebbe incrementato e con ciò non si raggiungerebbe l’obiettivo prefissato. […] Dal punto di vista dello Stato occorre ottenere che i monarchici si pongano al servizio dello Stato. […] Ringrazia. Però prima come vediamo le cose? Compattezza del partito sull’esperimento sociale di Fanfani. Qual è la nostra conclusione di fronte al dibattito? Sottolineare che non c’è stato mai un tentativo di fare a meno della collaborazione governativa degli altri partiti democratici e che mai siamo stati soli al governo. La Dc non ha avuto mai il monopolio. Continua in questa direttiva. Quindi: la Dc rimane sul piano di accettare l’incarico di assumere l’iniziativa? Sembra di sì. Cosa diciamo sulla riforma elettorale? È opportuno dire subito chiaro e netto cosa vogliamo fare. (Legge la formula). Con ciò chiudiamo la porta o rimane aperta? Rimane aperta: con questo assumiamo l’iniziativa a differenza delle altre volte. Con i monarchici andremo solo quando avranno dimostrato che con i missini non è possibile accordarsi. Con ciò ci poniamo sulla strada del quadripartito. Ed è questo possibile senza chiudere la porta in faccia ai monarchici? Bisogna superare la questione istituzionale (non tanto quella della destra «economica») nel senso che l’interesse della democrazia in Italia induca essi a superare la pregiudiziale monarchica: si potrà dirlo? (Si opina che sia difficile e inopportuno nonché intempestivo). Conclude: conviene riprendere oggi l’iniziativa o si deve aspettare la designazione? (Si dice: bisogna farlo subito proprio in funzione della designazione) . 