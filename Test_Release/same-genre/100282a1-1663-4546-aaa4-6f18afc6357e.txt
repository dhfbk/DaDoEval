Questi colloqui non sono delle semplici cerimonie. Che nel comunicato si dica che io ho fatto al capo dello Stato una particolareggiata relazione vuol dire che ho fatto una esposizione dettagliata sulle fondamenta del governo, cioè il programma e gli organi esecutivi che poi sono gli uomini . Tutti questi elementi costitutivi li ho esposti al presidente della Repubblica. Non ho tralasciato di dire tutto quello che di positivo e negativo potessi dire in modo che il capo dello Stato avesse l’impressione esatta dell’incarico che mi dava. È dopo ciò che ho dichiarato di accettare l’incarico. 