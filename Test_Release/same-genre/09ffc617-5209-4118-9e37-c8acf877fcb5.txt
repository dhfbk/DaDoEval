III. Dimissioni dei Consiglieri comunali Dr. Cesare Battisti e Giuseppe Urbani [...] Il Cons. D.r Degasperi, in rappresentanza del partito popolare, osserva che se si dovesse considerare la questione dal punto di vista di principio il suo partito dovrebbe dare il voto per l’accettazione delle dimissioni, perché il regolamento elettorale non è fatto per costringere a forza a partecipare all’Amministrazione del Comune chi in antecedenza dichiara di non volersi assoggettare, ma i noti precedenti elettorali fanno invece considerare la cosa come una questione fra il partito liberale e quello socialista e quindi il partito popolare si astiene dalla votazione. [...] IV. Dimissioni del Podestà [...] Il Cons. D.r Alcide Degasperi si associa a nome della minoranza popolare a tale proposta. I popolari voteranno contro l’accettazione delle dimissioni per le ragioni stesse che li hanno mossi a dare il voto la prima volta al podestà, tanto più che la maggioranza mantiene il carattere, che alla candidatura Tambosi fu dato per principio. È logico del resto che il compromesso, il quale vale per tutti i partiti che lo sottoscrissero, si rifletta soprattutto nella continuità dell’amministrazione. [...] 