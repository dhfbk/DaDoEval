Sottolinea la pressione effettuata dalla stampa in genere sulla Magistratura e l’effetto prodotto dall’intervista de Il Momento sull’opinione pubblica. Ciò dice per osservare che oltre all’intervento sul piano giuridico è indispensabile quello sul piano giornalistico per accompagnare l’opera della giustizia, in contraddittorio con la stampa avversaria. […] Sottolinea che [non leggibile] lavora con Terracini e in collegamento con i giornalisti e la stampa. Non è il caso di ricercare alternative: è la Direzione che è impegnata e la questione è di carattere politico. I giuristi non possono procedere da soli senza uno stretto collegamento con la stampa e la propaganda. Non è questione di distinzione di compiti quanto di azione condivisa e collegata. […] Dare alla SPES questo compito informativo però in formazione speciale con una particolare qualificazione. Uno dovrà tenere il collegamento con il gruppo giuridico. (Entra Ferrari Aggradi). Sottolinea il compito della presenza in Direzione dei sottosegretari Russo e Ferrari Aggradi quali canali di collegamento con il governo. Passa quindi a porre in evidenza la necessità di coprire il posto lasciato libero dall’on. Manzini . [L’on. Spataro «sottolinea l’urgenza di designare alcuni membri della Direzione che integrino la Consulta per la preparazione del Congresso nazionale»]. A questo proposito manifesta l’avviso di rendere la Commissione il più composita possibile per assicurare la maggiore obiettività possibile. […] La responsabilità è della Direzione, non dei singoli responsabili diretti. […] Anche Giorgio Tupini potrebbe collaborare privatamente. In quanto a Andreotti crede che politicamente si può discutere però è una forza che non si può disperdere anche perché è a conoscenza di troppe cose (con 7 anni di esperienza governativa) per non essere utile al partito. Potrebbe dare una mano a Rumor sia pure non in forma diretta. Non sa se egli accetterebbe però gli pare che se Rumor lo crede utile… [L’on. Rumor non solleva «eccezioni»]. La collaborazione è consultiva nel senso che la responsabilità è di Rumor e se questi nostri amici intendono collaborare sul [omissis]. […] Come prima impressione è quella che diversi abbiano molto da fare! Comunque la formula può essere questa: «è stato designato a dirigere la SPES Rumor; verranno pregati di collaborare i tali e tali». (Si approva) . […] Abbiamo cercato di precisare la nostra posizione e la distinzione che si è avuto cura di fare. Però bisogna non chiudere gli occhi alla realtà. Se noi per riserve politiche ci estraniamo si corre il rischio che si voterà anticomunista nostro malgrado. Prosegue sottolineando la necessità di addivenire a qualche transazione sul piano amministrativo per contrapporsi al comunismo. Non dobbiamo prestarci – s’intende – al movimento che tende a creare una nuova combinazione politica: Dc-monarchico-liberale. Comunque sul piano amministrativo e caso per caso bisognerà adattarsi alle circostanze locali. [Battistini «di fronte alla prodezza e alla baldanza delle destre crede che si dovrebbe dire una parola»]. Non allargherebbe per ora la questione. Il Congresso nazionale avrà campo di diffondersi sul tema. [La Direzione del partito procede poi ad affrontare la questione della CED]. Informa che Spinelli, segretario del Movimento federalista che ha accettato la forma federalista da noi sostenuta, ha chiesto la collaborazione del partito. Crede che si debba aderire pur provvedendo per nostro conto ad un’azione particolare sul programma del partito. […] Si augura che non avvengano dei contrasti di competenze e di iniziative in sede governativa. […] Illustra la natura del trattato e la strada percorsa per realizzarlo ([non leggibile] e compromessi vari). Quello che dobbiamo sostenere noi non è tanto l’aspetto tecnico quanto quello politico . Abbiamo interesse noi italiani di arrivare a questa soluzione da un punto di vista generale. […] Risponderà a Spinelli che la Dc da la sua collaborazione [e] che la Dc svilupperà una sua azione parallela. Occorrerà fissare un collegamento. La «SPES» è incaricata di provvedere in questo senso. Bisognerà chiamare i nostri «federalisti» più esperti per una collaborazione seria con Spinelli del M.[ovimento] f.[ederalista] che è un elemento attivo e preparato. Si propone una riunione plenaria fra i Direttivi dei gruppi con la Direzione prima della S. Pasqua. [Dal Falco «richiama l’attenzione della Direzione sulla Commissione Sturzo, la quale ingenera la convinzione che si vada verso un disinteressamento dello Stato nei confronti delle gestioni»]. Si parla soprattutto delle gestioni fuori dal bilancio dello Stato. La cosa merita la nostra attenzione però ne riparleremo in seguito perché la cosa non è urgente. 