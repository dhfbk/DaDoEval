Verrà esaminata nella prossima riunione del Comitato dei Ministri del Consiglio di Europa la nota raccomandazione dell’Assemblea per la istituzione di una autorità federativa politica. Le intenzioni attribuite ad Adenauer di incaricare, per lo studio di un progetto di Federazione da sottoporsi a suo tempo all’Assemblea della CED, l’Assemblea di Strasburgo, sono note alla S.V. In base all’art. 7 H del trattato CED, l’Assemblea della CED dovrebbe da altra parte essere incaricata anche del compito di studiare il coordinamento fra le Assemblee relative. Se da un lato è evidente interesse nostro non svalutare i compiti assegnati alla futura Assemblea della CED e quindi mantenere sviluppo garantito, con suddetto articolo 7 H da un trattato, dall’altro dobbiamo tenere presente che sembra difficile ignorare completamente la esistenza di Strasburgo dove anche i Paesi che non fanno parte né del CED né del Piano Schuman, ma la cui collaborazione è interesse comune conservare e se possibile potenziare, sono rappresentati. Perciò non saremmo contrari a studiare sin da ora qualche formula di collegamento, da proporsi nella riunione prossima del Comitato dei Ministri al fine anche di evitare orientamenti e decisioni non conformi agli interessi nostri. Prego a tal fine prendere contatti, per opportuno preliminare scambio di idee e per concordare l’eventuale atteggiamento comune con il Quai d’Orsay. V.S. è pregata di dar visione a Cavalletti del presente telegramma. 