Chiede se hanno pieno mandato per trattare e definire. […] Allargamento. Neppure Bonomi accetta se non c’è l’unanimità. Si dovrebbe esaminare l’ipotesi, per esempio: Bonomi e Morandi. Il cosiddetto allargamento equilibrato. Ma i comunisti vogliono un loro rappresentante. I socialisti insistono su Morandi per l’Interno. Orlando mi ha mandato a dire di fare il ministero, e poi vedrà la possibilità di accettare. Orlando ha consigliato pure Bonomi di accettare. Da Visconti cercherò di avere la collaborazione: potrei farlo ministro di Stato. Circa la lista a cinque, io non l’avevo ancora approvata. La Malfa non vuole le Finanze. Che cosa posso dare agli azionisti? Le vicepresidenze. Nenni ci tiene. Lascia l’alto commissariato. Vuole conservare la Costituente e la vicepresidenza. Ruini aveva avuto nomina a vicepresidente nella lista a cinque. Si potrebbe, in ultima ipotesi fare tre vicepresidenti, dando a Ruini incarico di coordinamento problemi finanziari. Guerra – è considerato importante politicamente. Se lo si assegna agli azionisti, La Malfa non lo vuole. Avete, voi liberali, un ministro del Tesoro competente, se Brosio va alla Guerra? Ho cominciato ad interpellare voi, perché voi dovete vedere se c’è o no la possibilità di fare con noi il ministero. […] Gli altri hanno fiducia in me, e voi no, allora. […] La questione dell’allargamento è fondamentale. Dopo aver accettato ieri la mia lettera oggi voi dite ancora: «non possiamo partecipare al governo». […] Ieri sera avevamo parlato di te alla Guerra . Perciò ti ho chiesto se avevate un altro componente per il Tesoro. Potrei cercare di farvi avere il quarto ministero, se prendete l’Alimentazione. […] Il mio partito perde, perde un ministero; perde l’attività del capo del partito, perde per il rischio della presidenza, sia di un governo a cinque, che a sei. […] La responsabilità mia è grave: anche la vostra. Tornare a Parri è peggio sempre di un governo di sinistra presieduto da me. […] Proviamo: lasciamo agli altri la responsabilità di non volerlo. […] Se l’allargamento si supera, vediamo la questione dei dicasteri. Vediamo tutto il problema. La questione dell’allargamento è debole. Non ci sono gli ex presidenti; e allora vuol dire che si vuole uomini della vostra tendenza di destra. A meno che non proponiate dei tecnici di valore per il Tesoro, o per altri ministeri. Paratore non ha voluto accettare. Avete altri nomi? […] Guerra. Può darsi che alla fine si possa offrire a voi, ma non si può chiederlo come condizione, se avete il Tesoro. E devo offrire al Partito d’azione un ministero politico. [La riunione veniva sospesa e ripresa alle ore 19.10 ]. Presenta proposte concrete – ultimo tentativo per risolvere la crisi con governo a sei. Spiega che avrebbe voluto proporre anche Ruini vicepresidente, e perciò se si crede, anche Ruini può essere nominato vicepresidente. Raccomanda i nomi di Bonomi, di Sforza e di Visconti. Così credo di aver assolto il mio compito: governo a sei più uomini non iscritti. […] Sono partito dalla situazione precedente. Se si considera Parri del Partito d’azione, oggi il Partito d’azione si trova in posizione inferiore, ma solo in rapporto al presidente. [Sia Togliatti che Pertini sostenevano una posizione decisamente critica nei confronti della candidatura di Bonomi, ritenuto uomo di destra, e di Visconti Venosta, la cui politica estera negli anni del governo Bonomi aveva nuociuto gravemente all’Italia. In entrambi emergeva il timore che il coinvolgimento di uomini non dichiaratamente appartenenti ai partiti potesse spostare l’equilibrio del governo verso l’ala più moderata e conservatrice]. Contesto che Bonomi, presidente del Cln, possa essere considerato rappresentante della reazione. Ricorda di Bonomi il suo passato politico e recente. Per Sforza, non è stata fatta critica personale. Di Visconti, per quanto io sappia, si è interessato del paese, non di politica. Mi è stato detto che non ho tenuto conto degli odg di ieri. Io non ho mai approvato la lista del governo a cinque, né conosciuto. […] Anche in un governo a cinque, come dal voto formulato da Scoccimarro, si era riconosciuta l’opportunità di includere qualche uomo competente nel ministero. […] Noi, i democratici del lavoro, e i liberali avevamo espresso più o meno l’opportunità di un allargamento. Ed anche Parri. In questo momento si tratta di dividere le responsabilità. Nel programma che dovremmo realizzare, dovremo marcare la nostra tendenza democratica. Ricorda la permanenza dei comunisti all’Agricoltura. Occorre dare la certezza di linee politiche per l’ordine. Bisogna aspettare le elezioni. La responsabilità di queste proposte è mia. […] Manca il nome del Tesoro. [La Malfa, Nenni e Togliatti manifestavano perplessità nei confronti della posizione del Pli e dell’inclusione di elementi «tecnici» nel ministero. Per queste ragioni chiedevano di subordinare l’appoggio al governo alla visione della lista definitiva]. Che proponete, come procedura ? 