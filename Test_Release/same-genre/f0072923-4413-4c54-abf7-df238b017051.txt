La guerra contro la democrazia pop[olare] è un rischio gravissimo: prima del riarmo dei paesi europei, compresa la Germania, è certamente perduta. Nella prima fase certamente sul campo militare: nella seconda fase, anche se vittoriosa la guerra, sarà perduta la pace, cioè soccomberà il regime democratico. Bisogna quindi considerare la guerra come una fatalità, non come una soluzione; essa non risolverà il problema tedesco né quello degli stati satelliti, disarmerà e prostrerà la borghesia democratica, armerà le insurrezioni interne. Quali sono i fini di una guerra provocata da uno show-down? Sono concordi gli occidentali sul destino della Germania, della Polonia, della Cecoslovacchia ecc? Timore dei francesi di collusione fra generali americani, tedeschi e aspirazioni di 5 milioni di profughi e di cent[inaia] di migliaia di emigrati. Illusioni e difficoltà circa le armi atomiche. Il rischio è quindi eccessivo per qualsiasi forma di guerra preventiva, o resa dei conti. È necessario quindi preparare le possibilità di difesa. Si pensò a un programma fino al ’54. Nel luglio Pacciardi aveva chiesto 100 miliardi e s’era acquistato a 50. Nel sett[embre] gli abbiamo dato affidamento per 150 in tre anni (chiese allora 200). Confusione per la molteplicità dei comitati atlantici. Il governo seppe le cifre d’impostazione minima e massima solo in nov[embre] (20?) alla vigilia della partenza di Pacciardi per l’America. Parallela la trattativa delle commesse, senza ordinazioni e mezzi di pagamento. In complesso il governo non s’è mai trovato innanzi a cifre di richieste precise atlantiche, così che non ebbe mai occasione di deliberare su di esse. Col pretesto che noi dovevamo fare un programma, per poter concorrere al contributo americano, da Wash[ington] e da Dayton si fecero pressioni perché si fosse aggressivi nelle commesse, sotto il titolo priorità, pur non essendo in grado di dirci: ve le pagherete voi o in qualche parte gli altri. Campagna di Dayton. Impressione di leggerezza e di inefficienza della diplomazia americana. Sua presunzione di forzare la situazione anche al di sopra dei governi. Ragioni di resistenza interne: 1. non si credeva nell’attacco prossimo russo, 2. il governo temeva che la paura e l’allarme distruggessero un equilibrio dei prezzi e salari ottenuto con grandi sforzi, 3. l’Europa stupisce che gli americani non comprendano come il ricordo della recente guerra in Europa sia accompagnato da un senso di orrore; e non comprendono come si sottovalutino le difficoltà dei governi. Il disastro coreano e il non previsto intervento cinese rendono più evidente che la guerra può venire imposta: quindi maggiore sforzo per accelerare, ma innanzi a un popolo come il nostro che in parte ha già dimenticato il fascismo, il rischio dell’inflazione è mortale. Di qui la prudenza di Pella. Nostra posizione ultima Argomentazioni degli aiuti Erp (percentuale?) 