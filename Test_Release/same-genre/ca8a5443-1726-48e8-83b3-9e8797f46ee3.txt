Ritiene [De Gasperi] che la Direzione non debba premere troppo la mano sul direttorio del Gruppo . […] Dice che si può mandare una lettera ma con tono più accettevole. […] Ha avuto un colloquio con Nitti. È stato il primo colloquio avuto da Nitti dopo che De Nicola gli affidò l’incarico – De Gasperi ha detto di prendere contatto con la rappresentanza ufficiale del partito (commissione mista della Direzione e del direttorio). Il colloquio ha lasciato un’impressione poco entusiasmante: un uomo in permanente dormiveglia, flaccidone – Nitti non crede che i comunisti siano al servizio della Russia!!! Ha ammesso che la Dc ha il diritto di aspirare al ministero dell’Interno. […] Nessuna pregiudiziale per l’uomo [Nitti]. Chiedere le condizioni programmatiche: 1° in campo economico; 2° in campo politico. Ad esempio sul referendum da lui sollevato nel colloquio De Gasperi. Il problema delle elezioni è secondario quando si potessero superare le difficoltà finanziarie e economiche. Per le nostre esigenze di ministeri accennare solo agli Interni – per ora. 