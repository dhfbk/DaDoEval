Accenna alle vicende del Psli e alla lettera da lui scritta all’on. Saragat, di cui dà lettura. Propone di stralciare dal testo la parte relativa all’ordinamento scolastico. Così resta inteso. [È quindi data lettura delle modifiche apportate dal Consiglio dei ministri]. Riferisce poi sui colloqui di Londra, mostrandosi allarmato per l’andamento delle conversazioni dei Quattro a Parigi. Fa presente che in una conversazione preliminare sono stati discussi tutti i rapporti e i problemi di comune interesse. Vi sono state poi sedute ufficiali con stesura di verbali. Per quanto riguarda la questione di Trieste l’accoglimento è stato ben diverso da quello fatto dai francesi: soltanto dietro le nostre insistenze hanno dichiarato il mantenimento dell’impegno assunto con la dichiarazione tripartita del 1948. Danno un peso enorme alle 30 divisioni di Tito e pertanto si spingono ad avviare trattative. Per la zone B esiste un formale accordo anglo-jugoslavo circa la linea di demarcazione dell’occupazione militare. Comunque gli inglesi hanno promesso di parlare a Tito. Il ministro Sforza ha fatto presente l’opportunità che le sedi diplomatiche di Belgrado e Roma vengano, in conformità della proposta jugoslava, elevate ad Ambasciate, ma ha dato una risposta negativa. Guidotti ha avuto assicurazioni circa il trattamento dei nostri connazionali e dei beni italiani in Africa. Profila la possibilità che per l’avvenire l’Italia assuma il ruolo di mediatrice tra l’Inghilterra e i paesi arabi. L’impressione degli inglesi sulle discussioni dei Quattro è scettica e pes-simista, anche se Attlee spera molto che per ora non si avranno sviluppi critici. Informa poi che vi sono state discussioni preliminari sulle possibilità di lavoro italiano nel Regno Unito ed infine fa presente che l’Inghilterra chiede da noi l’invio di forti quantitativi di zolfo. 