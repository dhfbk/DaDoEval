Sono lieto che il pubblico americano possa ora vedere l’Italia di oggi al lavoro, che risolve i suoi molti problemi. I curatori di questo programma hanno viaggiato per l’Italia e hanno liberamente scelto le immagini più significative. Queste daranno l’idea della lotta quotidiana di questo paese per sanare le devastazioni della guerra e stabilire le condizioni di vita indispensabili per la stabilità sociale e la sicurezza contro le aggressioni. Da come potrete prontamente capire da questa breve indagine, anche l’Italia ha avuto a che fare col problema di raggiungere riforme strutturali [anche in campo sociale]. Sono state portate avanti gradualmente ma con determinazione senza esitazioni [il che deriva dal nostro desiderio di giustizia e esse cambieranno infine il volto dell’Italia]. Questa trasformazione sarà velocizzata dall’evoluzione delle industrie italiane. Servite da grandi numeri di lavoratori qualificati le fabbriche italiane, che si stanno modernizzando, sono già in grado di produrre per la difesa dell’Italia e dei suoi alleati. Anche l’Italia può diventare un arsenale della democrazia. La strada da fare è ancora lunga e dura, ma persevereremo finché non avremo raggiunto l’obiettivo: finché la nostra struttura interna, [politica], economica e militare non si sia consolidata fino a diventare un sicuro bastione per le libertà umane, non solo per noi ma anche per tutte le nazioni democratiche e amanti della pace. Sappiamo che nella nostra lotta per eliminare le cause del comunismo non stiamo combattendo soltanto per la nostra libertà e il nostro modo di vita, ma per una causa comune, che è la vostra e la nostra. Avete visto le prove del nostro sforzo comune. Avete visto i risultati raggiunti, le riforme che abbiamo sviluppato, gli organi civili e militari che abbiamo ristabilito. Ma lo schermo non è stato capace di mostrarvi cosa c’è nei nostri cuori e nelle nostre menti. Ecco perché sono qui per dirvi quali sentimenti e motivazioni ispirano cuore e mente del popolo italiano. Sono: anzitutto gratitudine per la generosa cooperazione del popolo americano, secondariamente, riaccesa fiducia nella libertà, infine, fermo proposito di difendere la democrazia e ottenere la giustizia sociale. Dio ci aiuti lungo il nostro cammino comune! . 