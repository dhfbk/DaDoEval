Il governo italiano ha sempre considerato con grande interesse e simpatia l’aspirazione di Grecia e Turchia a partecipare al Patto dell’Atlantico del Nord. La posizione geografica di Grecia e Turchia, tenendo conto della situazione internazionale attuale nel Mediterraneo, ha portato il governo italiano alla conclusione seguente: il modo migliore per soddisfare il desiderio legittimo di questi due paesi di ottenere garanzie per la loro sicurezza è di ammettere questi paesi alla NATO. L’importanza del contributo che Grecia e Turchia potranno portare alla difesa del Mediterraneo orientale e del Medio Oriente è tale da essere fuori discussione che questi paesi potranno contribuire molto alla causa comune. Non è necessario ripetere qui le considerazioni che sono state sottolineate nel memorandum inviato dal governo italiano agli altri governi della NATO. Per quanto concerne la struttura dei comandi dopo l’ammissione di Grecia e Turchia alla NATO, il governo italiano è dell’opinione che questo problema abbia soprattutto un carattere tecnico-militare. Il nostro punto di vista è che sarà opportuno procedere passo dopo passo. Devo altresì far notare che noi abbiamo delle difficoltà per quanto concerne la procedura proposta nel memorandum americano per cambiare il testo del patto. Questa riaprirebbe la discussione in parlamento sul patto stesso. La questione della procedura parlamentare non è ancora stata risolta dai nostri esperti giuridici e naturalmente noi dobbiamo mantenere l’approvazione del parlamento. 