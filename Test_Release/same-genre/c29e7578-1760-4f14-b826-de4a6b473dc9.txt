A Sora davanti ad una folla numerosissima e festante De Gasperi si è soffermato specialmente ad illustrare i nostri postulati sociali ed economici, affermando che la Democrazia cristiana è sicura di arrivare ad un regime di profonda giustizia sociale, ma che per giungere a questo, occorre assicurare ora la possibilità della massima produzione, da raggiungersi con uno sforzo di tutte le energie le quali non possono essere in alcun modo minorate da cattiva organizzazione né dallo spettro delle cosiddette riparazioni. 