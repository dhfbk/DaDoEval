Il governo si associa ai voti e ai sentimenti espressi dall’onorevole Bettiol e, ringraziando l’onorevole Gronchi per la collaborazione che ha sempre prestato al governo, esprime il vivo desiderio che egli riassuma il suo alto ufficio. Il governo democratico ha tutto l’interesse che il Parlamento conservi e aumenti in confronto alla nazione e all’estero il suo prestigio e le sue prerogative e intensifichi la sua attività. Ogni deliberazione, eventualmente, ogni innovazione regolamentare che la Camera vorrà fare, per rendere più semplice e più rapida la procedura, troverà il plauso dell’opinione pubblica e – per quanto lo possa riguardare – l’appoggio del governo . (Applausi al centro e a destra). 