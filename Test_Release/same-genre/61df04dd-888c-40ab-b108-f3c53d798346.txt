[La] Conferenza di Londra è fatta per il caso Tito nel timore di un conflitto (intervento della Russia). Favore inglese ad una conferenza a 4 o a 5 (Francia). Spiega che l’azione precedente era indirizzata ad evitare pregiudizi della zona B. Teme i risultati di una conferenza a 4 la quale [si] potrebbe concludere con la caduta del Trattato e con garanzie a Tito, che le reclama e che l’Italia non andrà oltre la zona A. Il governo ha chiesto che la Conferenza non defletta dal primitivo scopo di evitare quanto si teme. Continua facendo delle osservazioni e riflessioni sulla questione concludendo [ed] esprimendo l’avviso che la Direzione è opportuno non intervenga con un suo comunicato per lasciare libertà completa al governo, direttamente interessato. Situazione molto difficile che presuppone molta abilità da parte del governo e aiuto della Provvidenza. Anche i gruppi debbono limitarsi ad appoggiare il governo e limitare le discussioni e le dichiarazioni. L’idea che ci deve ispirare è quella di tendere alla soluzione senza sparare un colpo di fucile. Per noi è ovvio riaffermare l’unità ed è ovvia la nostra solidarietà col governo. Esamina le prospettive e afferma che la legge presentata dal governo sia esaminata e approvata con rapidità. Osserva che la nostra posizione una volta a Trieste al posto delle truppe alleate è primamente «atlantica». Siamo sul piano giusto della nostra politica e dei postulati nazionali. Ad ogni modo: 1)favorire la preparazione della legge sulla CED; 2)non far critiche sulla tattica del governo . 