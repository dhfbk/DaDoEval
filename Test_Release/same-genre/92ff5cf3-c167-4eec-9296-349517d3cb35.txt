Prende la parola per testimoniare ora per ora lo svolgimento della crisi, venuta improvvisa perché non voluta. Ricorda la discussione intorno all’articolo della Costituzione, relativo al governo parlamentare e governo d’Assemblea. La crisi non è stata premeditata: è stata una disavventura non voluta . Notare perché la ruota è andata fuori binario non giova: sarà compito del Consiglio nazionale. Desidera tranquillizzare coloro che paventano le tendenze: tendenze d’età, d’interesse, di educazioni. È necessario, per esse, un lavoro di lunga lena. Nota che il rimpasto fu voluto dal presidente del Consiglio: l’on. Pella si è trovato a dover sostenere colloqui con gli uomini politici di tutte le tendenze. Neppure Pella, però, desiderava la crisi. Da un terreno minato d’insidie: nacque per il partito la questione di prestigio. Non è d’accordo con gli avversari quando parlano di veto. Ritiene invece che i C.[omitati] direttivi e la Direzione abbiano auspicato l’applicazione di un ordine del giorno. Chiarisce come nacque il «sospetto». Rivela come alla base ci sia una crisi parlamentare: la ricerca di una maggioranza. Prega i colleghi di fare, se bisogno c’è di fare, un ordine del giorno il più breve possibile. È certo che, anche se la crisi doveva divenire più profonda, il partito uscirà salvo se sarà unito. Prega i colleghi di aiutare la Direzione in questo momento così grave. 