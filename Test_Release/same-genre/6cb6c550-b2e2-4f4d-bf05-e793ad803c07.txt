Nella notte tra il 3 e il 4 luglio un terribile temporale con grandine si riversò sulla zona dei comuni di Tonadico, Transacqua e Fiera di Primiero. Il raccolto venne danneggiato e in parte distrutto. Secondo le informazioni dei comuni il danno per Tonadico ammonta a 40.000 corone, per Fiera a 3000 corone, a Transacqua è molto consistente e riguarda tanto l’agricoltura in senso stretto quanto anche l’allevamento. La gravità del danno e la povertà delle famiglie colpite rendono necessario e urgente un aiuto dalle risorse statali. Poniamo quindi la seguente proposta d’urgenza: Voglia l’eccelsa Camera deliberare: «L’eccelso governo viene invitato a concedere ai danneggiati di Tonadico, Fiera e Transacqua (Primiero) una consistente sovvenzione dai fondi per i casi di emergenza». Si tratti la proposta secondo il § 42 del Regolamento . 