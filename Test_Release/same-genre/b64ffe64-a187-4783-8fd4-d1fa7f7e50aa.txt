Lunedì il popolo trentino è chiamato a dire la sua parola nella curia generale. Nella maggior parte dei collegi deciderà fra gli uomini del partito popolare e la coalizione anticlericale. Attendiamo questa parola con tranquilla fiducia, fidando sulla bontà dei nostri principi, sulla grandezza del lavoro compiuto, sull’esperimentato valore dei nostri candidati. Ma se può giungere a tutti ancora quest’ultimo appello, è per dire: faccia ciascuno nel suo collegio, nel suo paese tutto intiero il proprio dovere! Che lunedì sera non ci sia da deplorare nessuna diserzione, nessun tentennamento, nessuna debolezza! A tutti è imposta dalla maturata coscienza politica per il bene del nostro paese, la lotta ed il combattimento attorno alla nostra gloriosa bandiera! 