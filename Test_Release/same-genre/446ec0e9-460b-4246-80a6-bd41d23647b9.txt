Il discorso del presidente Truman e la proposta presentata all’ONU dalle democrazie, rappresentano un grande contributo alla causa della pace; ancora una volta esse offrono la possibilità di assicurare al mondo, mediante un effettivo disarmo, una pace duratura e una vera collaborazione fra i popoli. La questione del disarmo è posta in modo estremamente chiaro: chi desidera sinceramente la riduzione degli armamenti e l’interdizione della bomba atomica non può opporsi al censimento delle forze militari e a un effettivo controllo dell’ONU sulla limitazione delle armi. Noi auspichiamo che la volontà di pace dei popoli sia rispettata e induca gli uomini responsabili ad aderire alle proposte delle democrazie occidentali. 