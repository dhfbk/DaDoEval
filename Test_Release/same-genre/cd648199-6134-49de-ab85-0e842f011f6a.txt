Il sottoscritto chiede d’interrogare il ministro della guerra, per sapere se non ritiene opportuno e doveroso di concedere con apposito decreto ai migliori elementi fra gli ufficiali di complemento ex-irredenti volontari di guerra di rimanere in servizio attivo permanente con il grado raggiunto durante la stessa; considerando che ad essi non fu applicabile la circolare 677 del 1915 perché allora ancora irredenti e che tali elementi oltre che avere meritato una ricompensa speciale per quanto fecero spontaneamente con grave loro danno, potranno rendere ottimi servigi nel R. esercito. (L’interrogante chiede risposta scritta). De Gasperi 