Oggetto unico: Nomina del Podestà . [...] Il D.r Degasperi parla ancora delle trattative, dicendo che la maggioranza deve collaborare o dimettersi. Il metodo scelto non è che un sistema per impedire colla violenza alla minoranza di rimanere in Consiglio. Ripete che essendo stato detto dal giornale, che in molti casi è l’interprete della maggioranza, come essa sarebbe rimasta in condizioni di inferiorità, si fecero le note proposte che meritavano una risposta. Con ciò la minoranza ha dato prova di spirito conciliativo. Ricorda come nelle ultime elezioni generali siasi detto che in Consiglio non si devono fare questioni politiche, e conclude osservando che la mancata discussione del consuntivo impedirà nelle prossime elezioni di esporre chiaramente la situazione finanziaria del Comune e di presentare un programma netto e preciso. [...] 