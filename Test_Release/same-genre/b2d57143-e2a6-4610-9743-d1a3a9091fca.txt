Al momento in cui Delegazioni italiana e tedesca erano riunite ieri per firma nuovo accordo commerciale annuale, presidente Delegazione germanica ha comunicato decisione che sarebbe stata presa ultimo momento suo Governo ritirare contingente ortofrutticoli concordato in 16 milioni dollari dopo 5 settimane faticose trattative. Proposta tedesca contemplerebbe contingente 12 milioni liberamente utilizzabile e 4 milioni dipendenti possibilità assorbimento mercato tedesco. Tale proposta non è da noi accettabile: 1°) nostre concessioni prodotti industriali già spinte al massimo sono in funzione possibilità esportazioni agricole; 2°) perché costituisce trattamento discriminatorio di fronte vantaggi ottenuti dagli olandesi. Signor von Maltzand è partito ieri sera per codesta capitale dopo uno scambio di note che fissa al 16 corrente limite entro il quale dovrà essere presa decisione finale. È stata scelta questa data perché se accordo non venisse firmato ministro La Malfa non potrebbe più incontrare Fiera Milano 18 aprile ministro Erhardt . Prego intervenire massima urgenza affinché accordo venga firmato come era stato redatto poiché, in caso contrario, saremmo necessariamente costretti sospendere, in tutto o in parte, liberazione autonoma nei confronti esportazioni tedesche, così come è stato praticato nel passato verso Paesi con i quali non fu possibile concordare accordo commerciale. 