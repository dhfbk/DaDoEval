Si rallegra dell’atmosfera serena trovata al Senato. Riferisce invece il motivo della diversità della Camera . Ambiente stretto e importanza degli interventi, ecc. Riferisce il perché delle sue accentuazioni nel discorso tenuto alla Camera, la sua polemica con Nenni e il suo atteggiamento con i monarchici. Queste sono forze recuperabili, ma per ora non dobbiamo toccarle. Non possiamo accettare i liberali come sinistra: anzi, sarebbe bene che una volta o l’altra essi si mettano d’accordo con i monarchici. Afferma la correttezza usata per arrivare ad una maggioranza attiva, rappresentativa. Non è possibile affrontare una nostra collaborazione con i monarchici, non è possibile lavorare insieme in un ministero. Essi devono trovare il modo di modificare il loro statuto accantonando senza rinnegamenti la loro bandiera. Non c’è possibilità di fare un’alleanza con i socialisti se noi non siano ben compatti internamente. Concorda con Pezzini e Gerini per quanto si riferisce alla base. Non resta che una soluzione prendendo gli uomini come sono, garantendoci il meglio possibile (garanzia con documento scritto, garanzia di ministri). Non può entrare in merito all’intervento del sen. Messe specie per quanto riguarda la crisi. Chiede che venga concessa la fiducia al partito. La vera ragione, dalla quale è nata la risoluzione del partito, è una sola: qual è il rischio maggiore nel paese di fronte all’avanzata comunista? In Italia non si risolleverà il problema della battaglia anticomunista, se non con una nostra avanzata. 