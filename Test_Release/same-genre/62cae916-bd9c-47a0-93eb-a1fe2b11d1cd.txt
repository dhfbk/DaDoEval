Il sottoscritto chiede d’interrogare il ministro dell’Interno, per sapere su quali argomenti la relazione che accompagna il decreto di scioglimento del Consiglio comunale di Trento (Gazzetta Ufficiale del Regno 238) fondi l’affermazione che i contrasti dei tre gruppi i quali collaboravano nell’Amministrazione cittadina abbiano determinata l’impossibilità del suo funzionamento; mentre è un fatto irrefutabile, rilevato con plauso dallo stesso prefetto e dall’ex-sindaco, ora commissario Regio , che fra i tre gruppi collaboratori era sempre prevalso lo sforzo comune di tener alto il criterio amministrativo, tanto che tutte le determinazioni di qualche importanza vennero prese, come risulta dai verbali, a unanimità di voti. De Gasperi 