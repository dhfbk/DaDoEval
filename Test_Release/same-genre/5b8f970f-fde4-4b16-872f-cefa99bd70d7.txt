Si potrebbe forse discutere sul fondamento costituzionale e giuridico di una simile precisazione nel regolamento, ma il Governo, in momenti così seri e nella profonda convinzione che uno degli elementi della ripresa del nostro paese è anche la collaborazione più ampia possibile con tutte le correnti che rappresentano idee e interessi, non le questioni formali. Vi dichiaro, nella sostanza, che il Governo aveva già preso solenne impegno di convocare la Consulta ogni mese. Di fronte alla proposta della Commissione, il Governo torna solennemente a confermare il suo impegno e, qualora circostanze eccezionali gli impedissero di mantenere la sua parola, il Governo esporrà alla Consulta le ragioni che gli avranno imposto tale rinuncia. 