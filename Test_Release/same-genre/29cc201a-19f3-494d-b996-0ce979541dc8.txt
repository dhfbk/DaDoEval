Il vostro aiuto non solo ci assicura il soccorso urgentissimo, ma consente di basare su questo soccorso le nostre richieste di credito, facendole rientrare nel piano totale di risanamento del Paese. Il programma di aiuti all’Italia […] è uno dei più impegnativi per l’UNRRA, la quale sul bilancio 1946 destina una larghissima parte del suo fondo al nostro Paese. Su questo noi contiamo perché ce ne viene il primo complemento alla nostra sussistenza alimentare, la prima spinta per il riavviamento della nostra industria, ma, soprattutto, la certezza che la vita vale la pena di essere vissuta. Noi vi diciamo […] che la gratitudine è una merce rara nel mondo ma voi, in Italia, questa merce la troverete da scambiare per la pace nel mondo. 