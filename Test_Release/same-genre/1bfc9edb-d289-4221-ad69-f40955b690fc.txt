Appello! Ai colleghi, agli amici, alle società cattoliche Per la sesta volta l’associazione universitaria vi chiama ad uno di quei geniali convegni, che andarono via via col crescere e fiorire delle società accademiche aumentando d’importanza e di solennità per la causa cattolica e il movimento nostro. Anche quest’anno vogliamo confermare pubblicamente i nostri presupposti, fare una rassegna delle nostre file rinforzate in modo mirabile, stringere la mano agli amici e rinnovare il patto che ci stringe alle organizzazioni democratiche cristiane e al popolo cattolico del Trentino. Colleghi ed amici! Quest’anno è la ridente borgata di Caldonazzo, che agli 8 settembre ci farà lieto accoglimento. Nessuno manchi, e la presenza e l’adesione di tutti i cattolici trentini ci rincuori alla lotta per i nostri principi e al lavoro per il popolo trentino! Il programma del convegno che avrà un’impronta speciale di popolarità per l’inaugurazione del «Giovane Trentino», verrà comunicato fra breve. Trento, 20 agosto 1903. Per l’Associazione universitaria cattolica trentina A. DEGASPERI Giovanni Decarli Presidente. Segretario. 