La cosa più interessante a Parigi Da quando la conferenza è giunta a un punto morto e in considerazione delle manovre e delle tattiche inevitabili in tali occasioni che potevano finire con lo strangolare il problema italiano, abbiamo pensato che fosse meglio posporre la conferenza. Infatti, temevamo che i quattro grandi, per raggiungere una conclusione, potessero tentare di non tener conto di tutte le ragioni italiane. Nuovo armistizio Dobbiamo il nuovo armistizio alla lungimiranza degli americani, il dipartimento di stato (Department of State, DOS) aveva già da tempo preparato questo paracadute per prevenire un completo fallimento della conferenza. Invece il DOS voleva che per l’Italia si giungesse a qualche conclusione. Come sa, prevedendo queste difficoltà il DOS ha proposto nuove clausole sia alla Russia sia all’Inghilterra. Gli americani ed altri, comprendendo la necessità di evitare un fallimento totale, hanno obbligato i quattro grandi ad accettare questa ancora. Il nuovo armistizio è proprio come la cornice di un quadro. Non so cosa rappresenti il quadro. La cornice comprende alcune questioni economiche che dovrebbero essere negoziate con Stati Uniti e Gran Bretagna. Queste questioni economiche riguardano le spese di occupazione e le requisizioni. Sappiamo che l’America, continuando sulla stessa strada che ha seguito fino ad ora, accrediterà in dollari, a favore dell’Italia, i pagamenti che abbiamo eseguito per le truppe e crediamo che gli SU continueranno a fare lo stesso per le spese di occupazione anche quando il nuovo armistizio entrerà in vigore. La Gran Bretagna non è obbligata da nessun accordo precedente di questo tenore. Ora cerca di non obbligarsi e non sappiamo se si vorrà impegnare. Quindi, fino a che non saranno note le condizioni e la maniera di eseguirle, non sapremo quale sarà il valore pratico del nuovo armistizio. In ogni caso, per noi il nuovo armistizio è una cosa buona. Non so quanto buona, forse molto, forse a sufficienza. Non ne so nulla. Ma suppongo che possano essere rappresentati dalle clausole economiche del nuovo armistizio. Ma ancora non sappiamo. Credo che sarà qualcosa come il primo armistizio di Cassibile, il breve armistizio, che fu seguito dal lungo armistizio. Il secondo era molto più duro dell’armistizio del 3 settembre. Non ne conosciamo quindi esattamente la forza esecutiva. Ad esempio, è chiaro che il vecchio armistizio considera l’Italia come una retroguardia: ha tutti i porti e il sistema di comunicazioni, ed è vitale mantenere le truppe in Italia. Credo che passeranno alcuni giorni prima della firma. I Combined Chiefs of staff a Washington devono prima stabilire l’esecutivo e poi mandare il documento a Caserta. Poi dovremo andare a Caserta. Non ci vorranno molti giorni, ma non accadrà subito. Clausole segrete nel senso che non saranno comunicate a noi. Mia opinione personale. Ostilità La Russia ha proposto in un’offerta molto importante che all’Italia si dovrebbe restituire la flotta mercantile. Questa offerta è molto generosa, naturalmente perché le navi sono sotto controllo degli Alleati e nel Mediterraneo, quindi non preoccupano la Russia. Problema Kosanovic No. Non penso che la posizione jugoslava su Trieste e V.G. [Venezia Giulia] sia migliorata con la conferenza di Parigi. Ho parlato con tutti e quattro – Molotov molto cordiale, ma difficoltà linguistiche hanno reso impossibile raggiungere la stessa stretta intesa. Byrnes molto cordiale. Byrnes ha espresso la sua gratitudine perché ho riconosciuto l’oggettività delle sue istruzioni. L’unico argomento degli slavi era la colpevolezza dell’Italia, e gli slavi hanno detto agli Alleati «voi state dicendo che il vecchio nemico ha ragione e fate un’ingiustizia a noi che combattiamo insieme a voi». In altre parole, gli slavi non riconoscono che siamo passati dalla parte degli Alleati. Per loro la cobelligeranza non esiste. Per loro non esistono Pavelic e Nedic e Stojadinovic . Gli slavi hanno detto che tutte le loro vittime di guerra sono state uccise da noi, ma l’80% sono state uccise in Jugs [Jugoslavia]. Durante la guerra civile – [fra] serbi, croati e sloveni. Avrei potuto dire «noi non accettiamo la vostra teoria che addossa a tutti gli italiani le colpe di Mussolini al posto del quale dobbiamo pagare tutto il prezzo». Avrei potuto dire agli jugoslavi, non potete dimenticare che in un certo momento anche la Jugoslavia ha combattuto con la Germania. Gli slavi hanno insistito che voi farete la pace con gli italiani che sono ancora fascisti. Che state cercando di rafforzare l’opposizione. Gli slavi hanno detto che [abbiamo] preso un’attitudine di rivendicazione riguardo agli slavi. Poi hanno ricordato che [abbiamo] proposto due cose nel 1945 – la proposta di demilitarizzare tutta la costa adriatica. Non abbiamo detto che volevamo Pola perché è una base navale. Abbiamo detto che per avere la pace siamo aperti a distruggere la fortificazione di Pola, se voi demilitarizzate la fortificazione del Cattaro (base jug.). Abbiamo anche rinunciato alla linea strategica del 1919 perché riconosciamo la commistione di slavi e italiani. Comunque voi americani avete nelle vostre cartelle d’archivio i rapporti del 1919 sulla linea Wilson. Questa linea dava all’Italia l’isola di Lussino e Cherso che è abitata per metà da italiani e slavi. Queste isole sono abitate da pescatori che hanno i loro clienti a Pola e Trieste. Queste persone mi dicono a Milano o Gorizia o altre città che in caso ci arrendiamo sperano che daremo loro 24 ore per lasciare le isole. Singhiozzano. Questo è dovuto al duro sistema dei comunisti, che ricorrono ai metodi del confino, della prigione, e a altre misure di guerra. Dovete capire la differenza di cultura fra noi e gli jugoslavi. Dovreste ricordare come le guerre balcaniche siano sempre state sanguinarie. Dodecaneso A questo riguardo, Byrnes aveva proposto la cessione delle isole del Dodecanneso alla Grecia dopo la demilitarizzazione. Molotov chiese ‘Perché demilitarizzate?’ Byrnes rispose: ‘perché volete che restino fortificate?’ Molotov, ‘scoprirete fra sei mesi’. Penso che Molotov pensasse che nel frattempo ci sarebbero state le elezioni in Grecia e che la Russia avrebbe potuto trasformare il Dodecaneso in una fortezza. Primo, non ci fu alcuna decisione. Secondo, su Trieste la Russia non ha concesso nulla, mentre i russi hanno detto che erano pronti a negoziare sulle colonie. Abbiamo fatto sapere ufficialmente che, per quanto ci riguarda, nessuna delle proposte è accettabile. La linea francese ci priva di tutto il territorio italiano. La linea americana è etnicamente la migliore e va benissimo sulla carta. Ma non in pratica. Nella fattispecie, corre troppo a ridosso di Gorizia. Divide il cimitero dalla città. Ciò che è importante è questo, qui in Italia non ci può essere un governo che potrebbe cedere Pola, Rovigno e tutte le altre città sulla costa, che sono più italiane di Trieste. Queste città sono interamente italiane, più di Trieste dove ci sono almeno alcuni elementi slavi. Se ci è imposta una frontiera ingiusta, non firmeremo. Non penso che un futuro governo o un’assemblea popolare potrebbe firmare un trattato così. Trieste è un sentimento nazionale. Non potete scordarlo. Anche i comunisti dovrebbero cambiare il loro atteggiamento. Non firmeremo una pace che ci nega Trieste. Se non c’è accordo, dovrebbe continuare l’occupazione militare. Un più ampio consesso internazionale dovrebbe occuparsi della questione. C’è o non c’è un’ONU? Questa organizzazione di cui tanto è stato detto, che si suppone lavori per la giustizia internazionale. Ci sono quattro grandi che, di fronte agli interessi coinvolti in queste zone, interessi che sono molto seri, non riescono a raggiungere un accordo. Per questo, non è possibile avere una sistemazione internazionale. Se non migliorate l’atmosfera, non riuscirete a creare qualcosa di nuovo al mondo. Nel mondo di oggi non c’è la cristianità medievale che tiene insieme le persone. C’è solo l’umanesimo liberale. Per questo, rappresentanti di tutte le nazioni devono creare una collaborazione internazionale. Questo è applicabile anche alla flotta perché se le nostre navi vanno all’ONU e sono sacrificate a beneficio di un corpo internazionale per mantenere la pace nel mondo, allora gli italiani potrebbero capirlo. Se quattro nazioni non riescono a mettersi d’accordo, allora dovrebbero tentare i 21, e poi tutte le nazioni. Solo in questo modo possiamo capire che abbiamo lavorato per la pace, mentre altrimenti ci sarà una nuova Danzica che ci porterà a un’altra guerra. Fate che ci sia occupazione militare della V.G. e una corte internazionale a cui su richiesta gli italiani forniranno solo uscieri, ma anche gli slavi. Italia e Jugoslavia saranno un giorno entrambe membri dell’ONU; sarà possibile discutere e tutti faranno del loro meglio per raggiungere un accordo. Se falliranno anche lì, allora resterà solo Dio. Bevin, capo di una nazione con profonda tradizione navale, conosce lo spirito della flotta. Se ci viene sottratta la flotta, sa che cosa faranno i nostri marinai. I nostri marinai sarebbero disciplinati, ma se dico loro che è un sacrificio e che le nostre forze potranno essere usate in una missione internazionale, allora il sentimento di rivolta scomparirebbe. L’America ha inventato l’amministrazione fiduciaria, ed è quindi necessario che questa idea di cooperazione internazionale non sia abbandonata. Altrimenti, potete immaginare problemi, in particolare connessi con la Germania. 