IV. Istituzione d’una classe sussidiaria per scolari di tardo sviluppo intellettuale [...] Il Dr. Degasperi nella convinzione che la direzione della scuola, rispettivamente il Consiglio scolastico civico, troveranno il mezzo di regolare l’ammissione a questa scuola degli immaturi e che ad ogni modo l’esperimento meriti di esser fatto, dichiara che voterà in favore della proposta della Giunta . [...] XVI. Affittanza dell’ex Seminario a scopi militari [...] Il Cons. Degasperi, se l’ora non fosse troppo tarda, vorrebbe fare una piccola escursione di storia patria, per ricordare come a proposito di questo palazzo vennero fatti gli interessi di Trento. La Banca Cattolica aveva fatta un’offerta di acquisto, che venne anche accettata dalla Giunta, ma respinta dal Consiglio. La Banca Cattolica, oltre che liberare il Municipio da ogni nuova investizione, avrebbe abbattuto le casupole lungo la Via Dal Pozzo, che sarebbe stata convenientemente allargata e sistemata, avrebbe costruito una lunga serie di bei negozi, rimesso a nuovo il marciapiede, ecc. Crede che in tal modo si sarebbero curati gli interessi economici e morali della città meglio che col trasformare quel bell’edificio in una caserma . [...] 