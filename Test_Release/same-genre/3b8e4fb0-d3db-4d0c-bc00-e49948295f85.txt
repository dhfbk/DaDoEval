Einaudi accetterebbe a condizioni di avere il controllo sulla riscossione delle imposte e nella ragioneria generale; avrebbe poi la dignità di vice presidente del Consiglio – e ministro del bilancio. De Gasperi è del parere che Einaudi accetti il ministero del Tesoro con funzioni di ministro del Bilancio. […] Ritiene che Vanoni e Campilli vengano riserbati per tempi migliori. Per intanto proviamo a riempire i posti morti; poi si vedrà se è il caso di cambiare qualche ministro attuale. 